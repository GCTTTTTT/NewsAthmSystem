id,T1_ori_indexFrom0,category1,title,body,total_S_score,total_rank
19826273,98,রাজনীতি,জোর করে ভোটকেন্দ্রে নিয়ে অংশগ্রহণমূলক নির্বাচন দেখাতে চায় সরকার: গণতন্ত্র মঞ্চ,"ভোটারদের জোর করে কেন্দ্রে নিয়ে অংশগ্রহণমূলক নির্বাচন দেখাতে সরকার অপচেষ্টা চালিয়ে যাচ্ছে বলে মন্তব্য করেছেন গণতন্ত্র মঞ্চের নেতারা।
রাজধানীর ফার্মগেট আনন্দ সিনেমা হলের মোড়ে মঙ্গলবার গণতন্ত্র মঞ্চের এক সমাবেশ এ মন্তব্য করেন নেতারা।
‘একতরফা ভোট বয়কট করুন’ এ আহবান জানিয়ে বেলা সাড়ে ১১টার দিকে সমাবেশে যোগ দেন নেতাকর্মীরা। পরে একটি মিছিল গ্রিনরোড ও সায়েন্স ল্যাবরেটরি মোড় হয়ে নীলক্ষেত মোড়ে গণসংযোগ করে শেষ হয়।
সমাবেশে নেতারা বলেন, আওয়ামী লীগের শব্দসন্ত্রাস দিয়ে কাজ হবে না। মানুষ ভোটকেন্দ্রে যাবে না। ভোটকেন্দ্রে লোক আনার জন্য সরকার এতটাই মরিয়া যে তারা হাইকোর্টে রিট করেছে ভোটার উপস্থিতি নিশ্চিত করার জন্য। যারা সরকারি সুবিধা ভোগ করেন তাদের ভোট দিতে বাধ্য করার জন্য আদালতে এ রিট আবেদন করা হয়েছে।
নেতারা বলেন, আওয়ামী লীগ নির্বাচনে প্রতিদ্বন্দ্বিতা দেখানোর জন্য নিজেদের গঠনতন্ত্র লঙ্ঘন করে স্বতন্ত্র প্রার্থী নামিয়েছে। এই স্বতন্ত্ররা নিজেদের আধিপত্য নিশ্চিত করার জন্য নিজেরা খুনোখুনি করছে। এর দায় বিরোধীদের ওপর চাপানোর ষড়যন্ত্র চলছে।
সমাবেশে নেতারা আরও বলেন, জাতীয় পার্টিকে রাজনৈতিকভাবে ভিক্ষুকে পরিণত করে তাদের সহযোগী দলে ঢুকিয়ে নিয়েছে আওয়ামী লীগ। আওয়ামী লীগের দাসে পরিণত হওয়া জাতীয় পার্টির প্রার্থীরা টাকা-পয়সার ভাগবাটোয়ারা না পেয়ে গণহারে সরে যাচ্ছেন সাজানো নির্বাচন থেকে।
নেতারা বলেন, নোবেল বিজয়ী অর্থনীতিবিদ ড. ইউনূসকে আইনি ব্যবস্থার দোহাই দিয়ে তড়িঘড়ি করে শাস্তির ব্যবস্থা করা হয়েছে। সরকার আইনি ব্যবস্থাকে বোবা-কালা-অন্ধ বানিয়ে বিরোধী রাজনৈতিক নেতাদের তড়িঘড়ি করে বিচার প্রক্রিয়া শেষ করে শাস্তি ঘোষণা করছে। এই ফাঁদে এক সময় আওয়ামী লীগকেও পড়তে হবে বলে স্মরণ করিয়ে দেন নেতারা।
গণসংযোগ পূর্ব এ সমাবেশে সভাপতিত্ব করেন বিপ্লবী ওয়ার্কার্স পার্টির সাধারণ সম্পাদক সাইফুল হক।
বক্তব্য দেন- গণসংহতি আন্দোলনের প্রধান সমন্বয়কারী জোনায়েদ সাকি, ভাসানী অনুসারী পরিষদের আহবায়ক বীর মুক্তিযোদ্ধা শেখ রফিকুল ইসলাম বাবলু, জাতীয় সমাজতান্ত্রিক দল-জেএসডির সাধারণ সম্পাদক শহীদ উদ্দীন মাহমুদ স্বপন, নাগরিক ঐক্যের সাধারণ সম্পাদক শহীদুল্লাহ কায়সার এবং রাষ্ট্র সংস্কার আন্দোলনের সাংগঠনিক সমম্বয়ক ইমরান ইমন।
সভা পরিচালনা করেন বিপ্লবী ওয়ার্কার্স পার্টির রাজনৈতিক পরিষদের সদস্য আকবর খান।
সমাবেশ শুরুর সঙ্গে সঙ্গে আওয়ামী লীগ তা পণ্ড করার পাঁয়তারা করে। সমাবেশের ঠিক পাশেই মাইকে উচ্চশব্দে নির্বাচনি প্রচার চালিয়ে বিশৃঙ্খলা করে। আশপাশে সন্ত্রাসী বাহিনী জমায়েত করে ভয় দেখানোর চেষ্টা করা হয়।
শুধু তাই নয়, প্রচার মিছিল শুরু হলে ট্রাকের মধ্যে লাউড স্পিকারে উচ্চশব্দে গান বাজিয়ে প্রচার মিছিলের পিছু নেয় এবং বাধা দেওয়ার চেষ্টা করা হয়।",91.93031603421298,1.0
19826979,125,রাজনীতি,নির্বাচনি সহিংসতা রুখতে বিজিবি সদস্যদের তৎপর থাকার নির্দেশ,"বর্ডার গার্ড বাংলাদেশের (বিজিবি) সদস্যদের আসন্ন দ্বাদশ জাতীয় সংসদ নির্বাচনকে ঘিরে সহিংসতা ও নাশকতা রুখতে তৎপর থাকার নির্দেশ দিয়েছেন বাহিনীর মহাপরিচালক (ডিজি) মেজর জেনারেল একেএম নাজমুল হাসান।
তিনি বলেছেন, আসন্ন দ্বাদশ জাতীয় সংসদ নির্বাচনকে ঘিরে যেকোনো সহিংসতা ও নাশকতা রোধে সদা তৎপর থাকতে হবে।
বুধবার শরীয়তপুর ও মাদারীপুর জেলায় বিজিবির নির্বাচনি বেজ ক্যাম্প পরিদর্শনকালে সৈনিকদের সঙ্গে মতবিনিময়কালে তিনি একথা বলেন।
বিজিবির সদর দপ্তরের জনসংযোগ কর্মকর্তা মো. শরীফুল ইসলাম জানান, মহাপরিচালক মেজর জেনারেল একেএম নাজমুল হাসান এদিন বাহিনীর ঢাকা সেক্টরের আওতাধীন নির্বাচনি এলাকা শরীয়তপুর ও মাদারীপুর জেলায় বিজিবির নির্বাচনি বেজ ক্যাম্প পরিদর্শন করেন। ওই সময় তিনি দায়িত্বরত সব পর্যায়ের বিজিবি সদস্যদের সঙ্গে মতবিনিময় করেন।
বিজিবি সদস্যদের উদ্দেশে মহাপরিচালক বলেন, ভোটাররা যাতে স্বতঃস্ফূর্তভাবে ভোটকেন্দ্রে আসতে পারেন তার সুষ্ঠু পরিবেশ নিশ্চিত করতে এবং নির্বাচনকালীন দেশের সার্বিক আইনশৃঙ্খলা পরিস্থিতি নিয়ন্ত্রণে বিজিবিকে সর্বোচ্চ পেশাদারিত্বের সঙ্গে কাজ করতে হবে। নির্বাচনকালীন যেকোনো ধরনের সহিংসতা ও নাশকতা রোধে বিজিবির প্রতিটি সদস্যকে সদা তৎপর থাকতেও নির্দেশ দেন তিনি।
এ সময় তার সঙ্গে বিজিবি সদর দপ্তরের ঊর্ধ্বতন কর্মকর্তারা ছাড়াও বিজিবির ঢাকা সেক্টরের কমান্ডারসহ অন্যান্য কর্মকর্তারা উপস্থিত ছিলেন।",84.16170254529166,2.0
19826821,116,রাজনীতি,নির্বাচন থেকে সরে দাঁড়ালেন জাতীয় পার্টির ৫ প্রার্থী,"চুয়াডাঙ্গায় দ্বাদশ জাতীয় সংসদ নির্বাচন থেকে সরে দাঁড়ালেন জাতীয় পার্টির দুই প্রার্থী। এছাড়া গাইবান্ধা, সিলেট ও ময়মনসিংহে নির্বাচন থেকে সরে দাঁড়িয়েছেন দলটির আরও তিন প্রার্থী। ব্যুরো ও প্রতিনিধিদের পাঠানো খবর-
চুয়াডাঙ্গা : চুয়াডাঙ্গার দুটি আসনে আনুষ্ঠানিকভাবে নির্বাচন থেকে সরে দাঁড়ানোর ঘোষণা দিয়েছেন জাতীয় পার্টির দুই প্রার্থী। বুধবার দুপুরে জেলা আইনজীবী সমিতির সভাকক্ষে সংবাদ সম্মেলন করে চুয়াডাঙ্গা-১ আসনের প্রার্থী অ্যাডভোকেট সোহরাব হোসেন ও চুয়াডাঙ্গা-২ আসনের প্রার্থী অ্যাডভোকেট রবিউল ইসলাম আনুষ্ঠানিকভাবে এ ঘোষণা দেন। আর্থিক ও দলের পক্ষ থেকে অসহযোগিতার অভিযোগ এনে নির্বাচন থেকে সরে দাঁড়িয়েছেন বলে জানান তারা।
গাইবান্ধা : সমর্থকদের মারধর, নির্বাচনি অফিস ভাঙচুর, হুমকি ও নিরাপত্তাজনিত কারণে নির্বাচন থেকে সরে দাঁড়ালেন জাতীয় পার্টির কেন্দ্রীয় নেতা ও লাঙ্গল প্রতীকের প্রার্থী আতাউর রহমান সরকার। তিনি বুধবার বিকালে গাইবান্ধার ঘুড়িদহ ইউনিয়নের মধ্যপাড়া গ্রামের বাড়িতে এক সংবাদ সম্মেলনে এ কথা জানান। গাইবান্ধা-৫ আসনে (সাঘাটা-ফুলছড়ি) আতাউর রহমান সরকারকে জাতীয় পার্টি থেকে মনোনয়ন দেওয়া হয়।
সিলেট : সংবাদ সম্মেলন করে নির্বাচন থেকে সরে দাঁড়িয়েছেন সিলেট-৫ আসনে জাতীয় পার্টির প্রার্থী শাব্বির আহমদ। নির্বাচনের সুষ্ঠু পরিবেশ নেই- এমন অভিযোগ এনে বুধবার সন্ধ্যায় সংবাদ সম্মেলন করে নির্বাচন থেকে সরে দাঁড়ালেন তিনি।
গৌরীপুর (ময়মনসিংহ) : ময়মনসিংহ-৩ (গৌরীপুর) আসনে জাতীয় পার্টির প্রার্থী ও পার্টি চেয়ারম্যানের উপদেষ্টা ডা. মোস্তাফিজুর রহমান আকাশ স্বতন্ত্র প্রার্থী উপজেলা আওয়ামী লীগের সাধারণ সম্পাদক সোমনাথ সাহার ট্রাক প্রতীককে সমর্থন জানিয়ে নির্বাচন থেকে সরে দাঁড়িয়েছেন। নির্বাচনে সুষ্ঠু পরিবেশের অভাবকে দায়ী করে বুধবার রাতে স্থানীয় প্রেস ক্লাব মিলনায়তনে সাংবাদিকদের সঙ্গে মতবিনিমিয়কালে তিনি এ ঘোষণা দেন।
মতবিনিময়কালে ডা. মোস্তাফিজুর রহমান অভিযোগ করেন, নির্বাচনে তার কর্মীদের ভয়ভীতি-প্রদর্শন, পোস্টার ছিঁড়ে ফেলা ও কার্যালয় ভাঙচুর করা হয়েছে।",84.01543216208938,3.0
19826267,93,রাজনীতি,ভোটাররা সুষ্ঠু নির্বাচন নিয়ে সংশয়ে ভুগছেন: জিএম কাদের,"জাতীয় পার্টির চেয়ারম্যান জিএম কাদের বলেছেন, আমাদের ভোটাররা সুষ্ঠু নির্বাচন নিয়ে সংশয়ে ভুগছেন। তাদের আশঙ্কাও উড়িয়ে দেওয়ার মতো না।
তিনি বলেন, অতীতে নির্বাচন ভালো হয়নি, এবার সুষ্ঠু নির্বাচনের কথা বলা হয়েছে। দেখা যাক শেষ পর্যন্ত কী হয়। এখনো কিছু বলা যাচ্ছে না পরিবেশ কেমন থাকে।
বুধবার দুপুরে নিজ নির্বাচনি এলাকা রংপুর-৩ আসনের বুড়িরহাট রোডে গণসংযোগ শেষে সাংবাদিকদের জিএম কাদের এসব কথা বলেন।
এর আগে তিনি রংপুর কমিউনিটি মেডিকেল কলেজের চিকিৎসক ও স্টাফদের সঙ্গে মতবিনিময় সভা করেন।
জিএম কাদের বলেন, দলের যেসব প্রার্থী প্রত্যাহার করছেন, তারা দলীয় শৃঙ্খলা ভঙ্গ করেছেন। আমাদের কাউকে কিছু না জানিয়ে কয়েকজন নির্বাচন থেকে সরে যাওয়ার জন্য বিভিন্ন মিডিয়ায় ঘোষণা দিয়েছেন। এটা দলের শৃঙ্খলা পরিপন্থি, এ ব্যাপারে ব্যবস্থা নেওয়া হবে।
তিনি আরও বলেন, আমরা ৩০০ আসনে প্রার্থী দিলেও আমাদের কিছু প্রার্থীর নির্বাচন করার সক্ষমতা নেই। তাই হয়তো কেউ কেউ প্রত্যাহার করছেন। এর পেছনে অন্য কোনো উদ্দেশ্য আছে কিনা তা খতিয়ে দেখা হচ্ছে। তবে বেশিরভাগ প্রার্থী নির্বাচন থেকে সরে গেলে দলের জন্য চাপ সৃষ্টি হবে। এমন হলে তখন পরিস্থিতি বুঝে সিদ্ধান্ত নেওয়া হবে।
শেষপর্যন্ত জাতীয় পার্টি নির্বাচনে থাকবে কিনা- এমন প্রশ্নের জবাবে জিএম কাদের বলেন, আমরা শেষপর্যন্ত থাকার চেষ্টা করছি। আমরা নির্বাচন কমিশনের সুষ্ঠু নির্বাচনের অঙ্গীকারের পরিপ্রেক্ষিতে এ নির্বাচনে অংশ নিয়েছি। তবে ইতোমধ্যে কিছু কিছু জায়গায় এর ব্যত্যয় ঘটছে।
তিনি বলেন, আমাদের ভোটাররা সুষ্ঠু নির্বাচন নিয়ে সংশয়ে ভুগছেন। তাদের আশঙ্কাও উড়িয়ে দেওয়ার মতো না। ব্যতিক্রম কিছু ঘটলে পরবর্তীতে পরিস্থিতি বুঝে সিদ্ধান্ত নেওয়া হবে।
এ সময় জাতীয় পার্টির ভাইস চেয়ারম্যান ও রংপুর মহানগর জাতীয় পার্টির সাধারণ সম্পাদক এসএম ইয়াসীর, জাতীয় পার্টির কেন্দ্রীয় সাংগঠনিক সম্পাদক ও রংপুর জেলা সদস্য সচিব হাজী আব্দুর রাজ্জাক, জাতীয় পার্টির চেয়ারম্যানের উপদেষ্টা আলাউদ্দিন মিয়া ও জাতীয় পার্টির কেন্দ্রীয় সাংস্কৃতিক সম্পাদক আজমল হোসেন লেবু, কেন্দ্রীয় সদস্য ও রংপুর মহানগরের সিনিয়র সহ-সভাপতি লোকমান হোসেন, সহ-সভাপতি জাহেদুল ইসলাম, জাতীয় যুব সংহতি রংপুর জেলার সভাপতি হাসানুজ্জামান নাজিম, জেলা জাতীয় মহিলা পার্টির সম্পাদিকা নাহিদ ইয়াসমিন, সদর উপজেলা জাতীয় পার্টির আহ্বায়ক মাসুদ নবী মুন্না প্রমুখ উপস্থিত ছিলেন।",83.63368360105349,4.0
19826026,70,রাজনীতি,"হামাস নেতা নিহত, ইসরাইলের বিরুদ্ধে পাল্টা প্রতিশোধ হিজবুল্লাহর","লেবাননে থাকা ফিলিস্তিনের স্বাধীনতাকামী গোষ্ঠী হামাসের শীর্ষ নেতা সালেহ আল-অরৌরিকে হত্যার প্রতিশোধ নিতে ইসরাইলি সেনাদের লক্ষ্য করে মিসাইল ছুড়েছে হিজবুল্লাহ।
সালেহ আল-অরৌরি ছিলেন হামাসের পলিটব্যুরোর উপপ্রধান।
মঙ্গলবার লেবাননের রাজধানী বৈরুতের একটি ভবনে ড্রোন হামলা চালিয়ে তাকে ও আল-কাসেম ব্রিগেডসের দুই কমান্ডারসহ সাতজনকে হত্যা করে ইসরাইল। ওই হামলার পরই প্রতিশোধ ও ‘শাস্তি’ দেওয়ার হুমকি দেয় লেবাননের সশস্ত্র গোষ্ঠী হিজবুল্লাহ।
রয়টার্সের প্রতিবেদনে বলা হয়েছে, হিজবুল্লাহ দাবি করেছে- ইসরাইলের দখলকৃত মার্জ এলাকায় ইসরাইলি বাহিনীকে লক্ষ্য করে মিসাইল নিক্ষেপ করা হয়েছে।
তারা আরও জানিয়েছে, সালেহ আল-অরৌরিকে হত্যার পর প্রতিশোধ নেওয়ার যে কথা তারা দিয়েছিল, সেই কথা অনুযায়ী দ্রুত পদক্ষেপ নেওয়া হয়েছে। পরে আরও পদক্ষেপ নেওয়া হবে।
তবে এই মিসাইল হামলার ব্যাপারে বিস্তারিত কোনো কিছু জানায়নি হিজবুল্লাহ। এ ছাড়া ইসরাইল প্রতিরক্ষা বাহিনীর (আইডিএফ) পক্ষ থেকেও সেনাদের ওপর হামলার ব্যাপারে রিপোর্ট লেখা পর্যন্ত বিস্তারিত কিছু জানানো হয়নি।
তবে ইসরাইলি সংবাদমাধ্যম টাইমস অব ইসরাইল এক প্রতিবেদনে জানিয়েছে, হিজবুল্লাহর ট্যাংক বিধ্বংসী মিসাইলের আঘাতে মানেরার একটি সেনাচৌকির দুই সেনা সামান্য আহত হয়েছেন।
সালেহ আল-অরৌরিকে হত্যার পর হামাস-ইসরাইল যুদ্ধ এখন লেবাননে ছড়িয়ে পড়ার শঙ্কা দেখা দিয়েছে।
সূত্র: দ্য গার্ডিয়ান, রয়টার্স",82.9235413850937,5.0
19826264,91,রাজনীতি,ভোট বর্জনের আহ্বানে নিপুণ রায়ের লিফলেট বিতরণ,"৭জানুয়ারি ভোট বর্জনের আহ্বান জানিয়ে সাধারণ মানুষ ও ব্যবসায়ীদের মাঝে লিফলেট বিতরণ করেছেন ঢাকা জেলা বিএনপির সাধারণ সম্পাদক অ্যাডভোকেট নিপুণ রায় চৌধুরী।
বুধবার দক্ষিণ কেরানীগঞ্জে সুবাড্ডায় জেলা পরিষদ মার্কেটে এই লিফলেট বিতরণ করেন তিনি।
এ সময় নিপুণ রায় চৌধুরী বলেন, একতরফা ভোট বর্জনে দেশের সাধারণ মানুষকে জাগিয়ে তুলতে বিএনপিসহ বিরোধী রাজনৈতিক দল মাঠে শান্তিপূর্ণ কর্মসূচি করছে। এরই অংশ হিসেবে আজ দক্ষিণ কেরানীগঞ্জের সুবাড্ডা জেলা পরিষদ মার্কেটে সাধারণ মানুষ ও ব্যবসায়ীদের মাঝে ভোট বর্জনের আহ্বানে বিএনপির পক্ষ থেকে আমরা লিফলেট বিতরণ করেছি।",82.08941847038594,6.0
19824140,11,অর্থনীতি,ব্যাংক ঋণ বিতরণের নীতিমালা আরও এক বছর শিথিল,"অভ্যন্তরীণ ঋণঝুঁকি ব্যবস্থাপনা বিবেচনায় ব্যাংকের ঋণ বিতরণের নীতিমালা আরও এক বছর শিথিল করল বাংলাদেশ ব্যাংক। অর্থাৎ এ বছরেও কোনো গ্রাহকের ঋণমান ৪০ শতাংশ হলে তিনি ঋণ পাবেন। তবে ২০২৫ সাল থেকে ঋণ পেতে হলে অবশ্যই ঋণমান ৬০ পেতে হবে।
বুধবার বাংলাদেশ ব্যাংকের ব্যাংকিং প্রবিধি ও নীতি বিভাগ থেকে এ বিষয়ে সার্কুলার জারি করা হয়।
সার্কুলারের বিধিবিধান এখন থেকে চলতি বছরের ৩১ ডিসেম্বর পর্যন্ত বহাল থাকবে। ২০২৫ সালের ১ জানুয়ারি থেকে এ সার্কুলারটি বাতিল বলে গণ্য হবে।ওই দিন থেকে ২০২১ সালের ২৩ ফেব্রুয়ারি জারি করা সার্কুলারের বিধিবিধান কার্যকর হবে।
ঋণ দেওয়ার ক্ষেত্রে এখন গ্রাহকদের বছর শেষে আর্থিক বিবরণী তৈরি করে তা ব্যাংকে দিতে হয়। আর্থিক বিবরণীতে দেওয়া তথ্যের ভিত্তিতে প্রতিষ্ঠানগুলোকে চারটি ভাগে ভাগ করা হয়। এর মধ্যে আগের নিয়মে ৭৫ শতাংশের বেশি পেলে অতি উত্তম, ৬৫ শতাংশের বেশি থেকে ৭৫ শতাংশের কম পেলে ভালো, ৫০ শতাংশের বেশি থেকে ৬৫ শতাংশের কম পেলে প্রান্তিক এবং ৫৫ শতাংশের কম পেলে অগ্রহণযোগ্য হিসাবে বিবেচিত হবেন। তবে ৪০ শতাংশের কম পেলে তিনি আর নতুন ঋণ পাবেন না।
নতুন নির্দেশনায় বলা হয়, দেশব্যাপী ব্যবসায়িক কার্যক্রম গতিশীল রাখার লক্ষ্যে ব্যাংকের ঋণগ্রহীতাদের বিদ্যমান আর্থিক অবস্থা বিবেচনায় নিয়ে ব্যাংকিং খাত থেকে প্রয়োজনীয় ঋণ সুবিধা প্রদানসহ বিদ্যমান ঋণ নবায়ন অব্যাহত রাখতে ৩১ ডিসেম্বর ২০২৪ পর্যন্ত নীতিমালা শিথিল করা হয়েছে। এরপর থেকে ২০১৯ সালের ২০ জুনের নির্দেশনা পুনর্বহাল হবে।",80.83668589680654,7.0
19826030,73,রাজনীতি,"সালেহ আরুরিকে হত্যা, ইসরাইলকে কড়া হুশিয়ারি হামাসের","ফিলিস্তিনের ইসলামি প্রতিরোধ আন্দোলন হামাসের প্রবাসী পলিটব্যুরোর ডেপুটি প্রধান সালেহ আল আরুরির হত্যাকাণ্ডকে ‘পরিপূর্ণ সন্ত্রাসবাদ ও লেবাননের সার্বভৌমত্বের লঙ্ঘন’ বলে অভিহিত করেছেন হামাসের প্রধান ইসমাইল হানিয়া।
মঙ্গলবার স্থানীয় সময় সন্ধ্যার কিছুক্ষণ পর লেবাননের রাজধানী বৈরুতের দক্ষিণ উপকণ্ঠে এক ড্রোন হামলায় আরুরি নিহত হন। এর পর পরই ইসমাইল হানিয়া এই প্রতিক্রিয়া জানান। খবর ডেইলি সাবাহর।
তিনি বলেন, এ হত্যাকাণ্ডের জন্য ইসরাইলকে মূল্য দিতে হবে।
হামাসের রাজনৈতিক শাখার উপপ্রধান আরুরিকে গত ৭ অক্টোবরের ইসরাইলবিরোধী আল আকসা তুফান অভিযানের ‘প্রধান স্থপতি’ বলে অভিহিত করা হয়। মঙ্গলবারের হামলায় আরুরি ছাড়াও হামাসের সামরিক বাহিনী আল কাসসাম ব্রিগেডের দুই কমান্ডারসহ মোট ছয়জন নিহত হন।
ওই গুপ্তহত্যার পর পরই ইসমাইল হানিয়া বলেন, নিহত আরুরি ও তার সহকর্মীদের তাজা রক্ত গাজা উপত্যকা ও পশ্চিমতীরের হাজার হাজার নিহতের রক্তের সঙ্গে মিলেমিশে একাকার হয়ে গেছে। এই রক্ত বৃথা যাবে না।
তিনি বলেন, যে আন্দোলন তার জাতিকে নিজের প্রতিষ্ঠাতা ও কমান্ডারদের মৃত্যকে উপহার হিসেবে পেশ করে সেই আন্দোলন কখনো পরাজিত হয় না।
হামাসের সর্বোচ্চ নেতা বলেন, এ ধরনের হত্যাকাণ্ড কেবল হামাসের শক্তি, স্থিতিস্থাপকতা এবং অটল সংকল্পকে আরও শক্তিশালী করবে।
তিনি আরও বলেন, ইতিহাস সাক্ষী, প্রতিরোধ আন্দোলনের প্রতিটি নেতার হত্যাকাণ্ডের পর এই আন্দোলন আগের চেয়ে বেশি শক্তিশালী ও দৃঢ়সংকল্প হয়ে উঠেছে।
এদিকে ফিলিস্তিনের ইসলামি জিহাদ আন্দোলনের প্রধানও বৈরুতে ইসরাইলি সন্ত্রাসী হামলার নিন্দা জানিয়েছেন। এক বিবৃতিতে জিয়াদ আন-নাখালাহ বলেছেন, শেখ সালেহ আল-আরুরি ফিলিস্তিনি জনগণের কাছে একজন বিশিষ্ট এবং নিবেদিতপ্রাণ নেতা ছিলেন। আমরা এমন সময় তাকে হারিয়েছি যখন তার উপস্থিতি আমাদের সবচেয়ে বেশি প্রয়োজন ছিল। তিনি এমন একজন নেতা ছিলেন যিনি তার চারপাশের মানুষের মধ্যে আত্মবিশ্বাস ও প্রশান্তি সৃষ্টি করেছিলেন।",80.43362944550412,8.0
19826824,119,রাজনীতি,নির্বাচন থেকে সরে দাঁড়ালেন জাপার যে ১০ প্রার্থী,"জাতীয় পার্টির প্রার্থীরা আসন্ন দ্বাদশ জাতীয় সংসদ নির্বাচনের আগ মুহূর্তে এসে ভোটের মাঠ থেকে একে একে সরে দাঁড়াচ্ছেন। এ পর্যন্ত দলটির মোট ১০ জন প্রার্থী নির্বাচন থেকে সরে গেছেন। এর মধ্যে মঙ্গলবারই দলটির পাঁচজন প্রার্থী নির্বাচনে না থাকার ঘোষণা দেন।
মঙ্গলবার যেসব প্রার্থী নির্বাচন থেকে সরে যাওয়ার ঘোষণা দেন তারা হলেন- টাঙ্গাইল-৭, দিনাজপুর-২ , গাজীপুর-৪ , চুয়াডাঙ্গা-১ ও সুনামগঞ্জ-১ আসনের প্রার্থী।
এর আগের দিন সোমবার হবিগঞ্জ-২ আসনের জাতীয় পার্টির মনোনীত প্রার্থী নির্বাচন না করার ঘোষণা দেন।
তার আগে গত ৩১ ডিসেম্বর বরিশাল-২, বরিশাল-৫, বরগুনা-১ ও গাজীপুর- ১ আসনের জাপা প্রার্থীরা নির্বাচন থেকে সরে দাঁড়ানোর ঘোষণা দেন।
নির্বাচন সুষ্ঠু হবে না, লেভেল প্লেয়িং ফিল্ড নেই, দলের পক্ষ থেকে তাদের সঙ্গে কোনো যোগাযোগ করা হচ্ছে না কিংবা কোনো দিকনির্দেশনা দেওয়া হচ্ছে না, প্রার্থীদের দল থেকে আর্থিক সহায়তা দেওয়ার আশ্বাস দেওয়া হলেও তার কোনো বাস্তবায়ন নেই- এ রকম বিভিন্ন অভিযোগ তুলে নির্বাচন থেকে সরে দাঁড়ানোর ঘোষণা দিয়েছেন তারা।",79.85618009543606,9.0
19825958,67,শিক্ষা,যৌন হয়রানির অভিযোগে ঢাকা বিশ্ববিদ্যালয়ের শিক্ষক বরখাস্ত,"প্রাথমিকভাবে যৌন হয়রানির অভিযোগের সত্যতা পাওয়ায় এক শিক্ষককে অ্যাকাডেমিক সব কার্যক্রম থেকে বরখাস্ত করেছে ঢাকা বিশ্ববিদ্যালয় প্রশাসন।
তদন্ত কমিটি জানিয়েছে, সমাজকল্যাণ ও গবেষণা ইনস্টিটিউটের অধ্যাপক নুরুল ইসলামের বিরুদ্ধে যৌন হয়রানির অভিযোগের প্রাথমিকভাবে সত্যতা পাওয়া গেছে।
মঙ্গলবার দিবাগত রাতে সিন্ডিকেট সভায় তদন্ত কমিটি প্রতিবেদন জমা দেওয়ার পর প্রশাসন ওই শিক্ষককে বরখাস্তের সিদ্ধান্ত নেয়।
সিন্ডিকেট সভা শেষে একাধিক সদস্য এ তথ্য নিশ্চিত করেছেন। তারা জানান, যৌন হয়রানি প্রতিরোধ সেলকে অধিকতর তদন্তভার দেওয়ার সিদ্ধান্ত নিয়েছে বিশ্ববিদ্যালয় প্রশাসন।",76.38404143685034,10.0
19826286,106,রাজনীতি,ভোট বর্জনে ছাত্রদলের লিফলেট বিতরণ,"সরকার পদত্যাগ এবং ভোট বর্জন ও অসহযোগ আন্দোলনের লক্ষ্যে জনমত তৈরি করতে রাজধানীতে লিফলেট বিতরণ করেছে জাতীয়তাবাদী ছাত্রদল।
সকালে ঢাকা বিশ্ববিদ্যালয় ছাত্রদলের সাবেক আহ্বায়ক, ছাত্রদল কেন্দ্রীয় সংসদের সিনিয়র যুগ্ম সাধারণ সম্পাদক মো. রাকিবুল ইসলাম রাকিবের নেতৃত্বে গ্রিন রোড এলাকায় লিফলেট বিতরণ ও নির্বাচন বর্জনের আহ্বানে গণসংযোগ ও প্রতিবাদ মিছিল করে।
আরও পড়ুন:আমেরিকা কার্ড ফেলেনি, খেলা তো এখনো বাকি: ব্যারিস্টার পার্থ
নেতাকর্মীরা বিভিন্ন দোকানপাট, পথচারীদের মাঝে লিফলেট বিতরণ করে এবং বিভিন্ন যানবাহনে লিফলেট বিতরণ করে।
এ সময় আরও উপস্থিত ছিলেন বাংলাদেশ জাতীয়তাবাদী ছাত্রদল কেন্দ্রীয় সংসদের সদস্য মো. অলিউজ্জামান সোহেল, সদস্য ও বেগম বদরুন্নেসা সরকারি মহিলা কলেজের সদস্য সচিব মাকসুদা রিমা, জগন্নাথ বিশ্ববিদ্যালয় ছাত্রদলের সহসভাপতি মহিউদ্দিন রুবেল, ঢাকা মহানগর উত্তর ছাত্রদলের ভারপ্রাপ্ত সভাপতি মো. সালাহউদ্দিন, বেসরকারি বিশ্ববিদ্যালয় ছাত্রদলের সহসভাপতি কাওছার আহমেদ রনি, সহসভাপতি সাকিব সরকার মাসুম, যুগ্ম সাধারণ সম্পাদক সেলিম মাহমুদ, যুগ্ম সাধারণ সম্পাদক আরিফুল ইসলাম, সহনাট্যবিষয়ক সম্পাদক মুনতাসীর মামুন, ঢাকা ইন্টারন্যাশনাল ইউনিভার্সিটি ছাত্রদলের সিনিয়র যুগ্ম আহ্বায়ক রাকিবুল হাসান চাঁদ, ঢাকা কলেজ ছাত্রদলের সহসভাপতি ইব্রাহীম কার্দী, সহসভাপতি পিয়াল হাসান, সহসাধারণ সম্পাদক মো. শামীম শেখ, ঢাকা মহানগর পূর্ব ছাত্রদলের সাদিকা তামান্না রেমি, তেজগাঁও কলেজ ছাত্রদলের সহসভাপতি সাখাওয়াত হোসেন সরকার, ১নং যুগ্ম সাধারণ সম্পাদক মো. সেলিম হোসেন, সহসাধারণ সম্পাদক শাকিল মাহমুদ, সহসাধারণ সম্পাদক আতিকুর রহমান পাবেল, সহসাধারণ সম্পাদক মাইনুল ইসলাম রনি, ঢাকা মহানগর উত্তর ছাত্রদলের শেরেবাংলা নগর থানা ছাত্রদলের সিনিয়র সহসভাপতি মো. রাজু, মো. জাহাঙ্গীর, তেজগাঁও থানা সিনিয়র সহসভাপতি তরিকুল ইসলাম ড্যানিশ, যুগ্ম সাধারণ সম্পাদক জাকির হোসেন রকি, মো. মেহেদী হাসান সাগর, ঢাকা মহানগর দক্ষিণ ছাত্রদলের মো. টগর প্রধান, মো. রাসেল, মনির, জুয়েল প্রধান, সুমন, আরিফুল ইসলাম প্রমুখ নেতৃবৃন্দ।",74.98593936352435,11.0
19824137,8,অর্থনীতি,এনবিআর চেয়ারম্যানের মেয়াদ আরও ২ বছর বাড়ল,"জাতীয় রাজস্ব বোর্ডের চেয়ারম্যান (এনবিআর) ও অভ্যন্তরীণ সম্পদ বিভাগের জ্যেষ্ঠ সচিব আবু হেনা মো. রহমাতুল মুনিম আরও দুই বছরের জন্য চুক্তিভিত্তিক নিয়োগ পেয়েছেন।
বুধবার জনপ্রশাসন মন্ত্রণালয় থেকে প্রজ্ঞাপন জারি করা হয়েছে।
জ্বালানি ও খনিজ সম্পদ বিভাগের সাবেক সিনিয়র সচিব আবু হেনা রহমাতুল মুনিম চুক্তিতে ২ বছরের জন্য এনবিআর চেয়ারম্যান নিয়োগ পান ২০২০ সালের ৬ জানুয়ারি। এরপর একবার তার চুক্তির মেয়াদ বাড়ানো হয়েছিল।
রহমাতুল মুনিম বিসিএস প্রশাসন ক্যাডারের ১৯৮৪ ব্যাচের কর্মকর্তা। ২০১৮ সালের ১১ এপ্রিল জ্বালানি ও খনিজ সম্পদ বিভাগের সচিব হন। এর আগে তিনি বাংলাদেশ পেট্রোলিয়াম করপোরেশনের চেয়ারম্যান (সচিব) হিসেবে দায়িত্ব পালন করেন।
পেট্রোলিয়াম করপোরেশনে থাকার সময় ২০১৭ সালের ১০ জুলাই সচিব পদে পদোন্নতি পান তিনি। গত ১৬ সেপ্টেম্বর তিনি সিনিয়র সচিব হন। তিনি ঢাকা বিশ্ববিদ্যালয় থেকে ভূতত্ত্ব বিষয়ে স্নাতক এবং স্নাতকোত্তর ডিগ্রি অর্জন করেন। পরে তিনি নর্দান ইউনিভার্সিটি বাংলাদেশ-এর অধীনে এমবিএ (ফিনান্স) ডিগ্রি নেন।
তিনি উপজেলা নির্বাহী কর্মকর্তা (ইউএনও), অতিরিক্ত জেলা ম্যাজিস্ট্রেট, চার্জ অফিসার (জোনাল সেটেলমেন্ট অফিস) এবং বিভাগীয় কমিশনার হিসাবে মাঠ প্রশাসনে কাজ করেছেন। তিনি জনপ্রশাসন মন্ত্রণালয়, স্বরাষ্ট্র মন্ত্রণালয়, বেসামরিক বিমান পরিবহন ও পর্যটন মন্ত্রণালয় এবং অন্য বিভাগে দায়িত্ব পালন করেন।",74.82659297362774,12.0
19824776,42,আইন,নির্বাচনে সোয়া ৩ কোটি ভোটার উপস্থিতি নিশ্চিতে রিট,"দ্বাদশ জাতীয় সংসদ নির্বাচনে সরকারের সুবিধাভোগী সোয়া ৩ কোটি ভোটারের উপস্থিতি নিশ্চিত করার নির্দেশনা চেয়ে হাইকোর্টে রিট দায়ের করা হয়েছে। রিটে সরকারের সুবিধাভোগী নাগরিকদের ভোটদান বাধ্যতামূলক করার নির্দেশনাও চাওয়া হয়েছে। সুপ্রিম কোর্টের আইনজীবী ড. বশির আহমেদ জনস্বার্থে এ রিট দায়ের করেছেন।
বুধবার বিচারপতি মো. ইকবাল কবীরের নেতৃত্বাধীন হাইকোর্ট বেঞ্চে রিট আবেদনটি শুনানির জন্য কার্যতালিকায় রয়েছে। মন্ত্রিপরিষদ সচিব, নির্বাচন কমিশনসহ সংশ্লিষ্টদের রিটে বিবাদী করা হয়েছে।
আইনজীবী ড. বশির আহমেদ বলেন, কমনওয়েলথভুক্ত অনেক দেশে নির্বাচনে ভোটারদের ভোটদানে বাধ্যতামূলক করার বিধান রয়েছে। আমেরিকার দুটি অঙ্গরাজ্যেও ভোট দেওয়ার বাধ্যতামূলক বিধান চালু রয়েছে। বাংলাদেশ কমনওয়েলথভুক্ত দেশ। এই দেশেও সরকারের সুবিধাভোগী নাগরিকদের ভোটদান বাধ্যতামূলক করা প্রয়োজন। এ কারণে রিট দায়ের করেছি।
তিনি জানান, সরকারের সরাসরি সুবিধাভোগী ২ কোটি ৭৫ লাখ ভোটার রয়েছে। এছাড়াও আধা সরকারি, অবসরপ্রাপ্ত সরকারি কর্মকর্তা-কর্মচারী মিলে মোট সোয়া ৩ কোটি ভোটার রয়েছে। ভোটকেন্দ্রে এসব ভোটারের উপস্থিতি নিশ্চিত করার নির্দেশনা চেয়েছি।",73.96770289387689,13.0
19824205,15,খেলাধুলা,আফ্রিদির বিশ্রামের সিদ্ধান্তে ক্ষুব্ধ ওয়াসিম-ওয়াকার,"অস্ট্রেলিয়ার বিপক্ষে সিরিজের তৃতীয় এবং শেষ টেস্টে খেলছেন না শাহীন শাহ আফ্রিদি। বিশ্রামে রাখা হয়েছে পাকিস্তানি এই পেসারকে। ইতোমধ্যেই ২-০ ব্যবধানে হেরে সিরিজ খুইয়েছে পাকিস্তান। এই অবস্থায় আফ্রিদির বিশ্রাম নেওয়াকে ভালোভাবে নিচ্ছেন না দেশটির কিংবদন্তি দুই পেসার ওয়াসিম আকরাম এবং ওয়াকার ইউনিস।
ক্রিকেট পাকিস্তান এক প্রতিবেদনে এ খবর দিয়েছে।
প্রতিবেদনে বলা হয়েছে, পার্থে অস্ট্রেলিয়ার বিপক্ষে প্রথম টেস্টে ২ উইকেট নেন আফ্রিদি। মেলবোর্ন টেস্টে অবশ্য জ্বলে উঠেছিলেন তিনি। নিয়েছেন ৪ উইকেট। পাকিস্তানের ফিল্ডাররা ক্যাচ না ছাড়লে আরও ভালো বোলিং ফিগার হতে পারতো তার।
এই দুই টেস্টে আফ্রিদি বল করেছেন প্রায় ১০০ ওভার, যা দ্বিতীয় সর্বোচ্চ বোলিং করা স্পিনার নাথান লায়নের চাইতে ৩০ ওভার বেশি। এ কারণেই বিশ্রামে রাখা হয়েছে তাকে। কেননা টেস্ট সিরিজ শেষেই নিউজিল্যান্ডের বিপক্ষে পাঁচ ম্যাচের টি-টোয়েন্টি সিরিজ খেলবে পাকিস্তান। এই সিরিজে দলটির নেতৃত্ব দেবেন আফ্রিদি।
আকরাম ও ওয়াকার পাকিস্তানের ম্যানেজমেন্টের এমন সিদ্ধান্তে হতাশা প্রকাশ করেছেন। ওয়াসিম আকরাম বলেন, এই সিরিজের পরই নিউজিল্যান্ডে পাঁচটি টি-টোয়েন্টি আছে, শাহিন সেখানে অধিনায়ক। কিন্তু টি-টোয়েন্টি ক্রিকেটকে কে পরোয়া করে? আমি বুঝি, এটা বিনোদনের জন্য, বোর্ড, খেলোয়াড়দের আর্থিক লাভের জন্য, কিন্তু ক্রিকেটারদের বুঝতে হবে, টেস্ট ক্রিকেটটাই আসল। এটা ম্যানেজমেন্টের বিষয় নয়, এটা শাহিনের সিদ্ধান্ত।’
আকরাম আরও বলেন, আমরা ২০ বছর আগের সিডনি টেস্ট নিয়ে কথা বলি, কিন্তু কেউ মনে রাখে না গত রাতে টি-টোয়েন্টিতে কী হয়েছে। এটাই পার্থক্য। তাদের বুঝতে হবে, শিখতে হবে, তারা ক্রিকেটের কিংবদন্তি হতে চায় নাকি মিলিয়নিয়ার? আপনি একটু মাথা খাটালে একসঙ্গে দুটোই হতে পারবেন।
বিষয়টি নিয়ে আকরামের মতোই বিস্ময় প্রকাশ করছেন ওয়াকার। তিনি বলেন, এটা আমাকে অবাক করেছে। কারণ, আমি ওকে এই টেস্টে প্রত্যাশা করেছিলাম। গত টেস্টে ওকে ভালো মনে হয়েছে। পুরোনো শাহিন আফ্রিদির মতো মনে হয়েছে, সুইং পেয়েছে, গতিও বাড়ছিল।",72.53647831463121,14.0
19824693,32,আইন,বিভিন্ন দাবিতে খাদ্য কর্মচারী পরিষদের স্মারকলিপি,"বিভিন্ন দাবিতে খাদ্য অধিদপ্তরের মহাপরিচালকের কাছে স্মারকলিপি দিয়েছে বাংলাদেশ খাদ্য কর্মচারী পরিষদ (বাখাকপ)।
মঙ্গলবার দুপুরে এ স্মারকলিপি দেন সংগঠনের নেতারা।
স্মারকলিপিতে বলা হয়- চাকরিবিধি-১৯৮৩ অনুযায়ী উপজেলা খাদ্য নিয়ন্ত্রক/সমমান পদে পদোন্নতির ক্ষেত্রে ফিডার (প্রধান সহকারী/সমমান) পদে চাকরিকাল ৫ বছরের বিধান পুনর্বহাল অথবা যুক্তিসঙ্গতভাবে ফিডারের চাকরিকাল কমানোর আবেদন করছি।
প্রধান সহকারী/সমমানের (১০ম গ্রেড) পদ হতে ৭৩ জনকে উপজেলা খাদ্য নিয়ন্ত্রক/সমমানের শূন্যপদে জনস্বার্থ বিবেচনায় চলতি দায়িত্ব প্রদানের দাবি জানানো হয়।
এতে আরও বলা হয়, উপজেলা খাদ্য নিয়ন্ত্রক/সমমানের পদে পদন্নোতির জন্য কোটা নির্ধারণের ক্ষেত্রে-১. খাদ্য পরিদর্শক/সমমান, উপখাদ্য পরিদর্শক ও সহকারী উপখাদ্য পরিদর্শক পদ।
২. প্রধান সহকারী/সমমান, উচ্চমান সহকারী/সমমান ও অফিস সহকারী/ডাটা এন্ট্রি অপারেটর পদ।
৩. সুপারভাইজার, স্টোর কিপার/অপারেটর- ফোরম্যান/সমমান ও সহকারী অপারেটর/সমমান পদকে ফিডার বিবেচনার আবেদন।",72.16583727314826,15.0
19825309,47,খেলাধুলা,বর্ষসেরা উদীয়মান নারী ক্রিকেটারের দৌড়ে মারুফা,"বিভিন্ন বিভাগে ২০২৩ সালের বর্ষসেরা ক্রিকেটারের পুরস্কারের জন্য তিনদিন ধরে মনোনয়ন তালিকা প্রকাশ করবে আইসিসি।বুধবার প্রথমদিনে প্রকাশিত হয়েছে সেরা উদীয়মান ও সেরা টি-টোয়েন্টিক্রিকেটারের পুরস্কারের জন্য মনোনয়ন পাওয়াদের নাম।
বর্ষসেরা উদীয়মান নারী ক্রিকেটারের পুরস্কার জয়ের দৌড়ে মনোনয়ন পেয়েছেন বাংলাদেশের ১৯ বছর বয়সি পেসার মারুফা আক্তার। চারজনের সংক্ষিপ্ত তালিকায় মারুফার সঙ্গে আছেন ইংল্যান্ডের লরেন বেল, অস্ট্রেলিয়ার ফিবি লিচফিল্ড ও স্কটল্যান্ডের ডার্সি কার্টার।
২০২২ সালের ডিসেম্বরে আন্তর্জাতিক অভিষেকের পর বাংলাদেশ নারী দলের বড় ভরসা হয়ে ওঠেন মারুফা। গত বছর ওয়ানডেতে ২৪.৭৭ গড়ে নয় উইকেট ও টি-টোয়েন্টিতে২৩.৩০ গড়ে ১০ উইকেট নেন তিনি। মারুফার সামনে এবার সেরা উদীয়মানের পুরস্কারের হাতছানি।
বর্ষসেরা উদীয়মান পুরুষ ক্রিকেটার বিভাগে মনোনয়ন পেয়েছেন নিউজিল্যান্ডের রাচিন রবীন্দ্র, দক্ষিণ আফ্রিকার জেরাল্ড কোয়েৎজি, ভারতের যশস্বী জয়সওয়াল ও শ্রীলংকার দিলশান মাদুশঙ্কা।
বর্ষসেরা পুরুষ টি-টোয়েন্টিক্রিকেটারের পুরস্কারের জন্য লড়বেন ভারতের সূর্যকুমার যাদব, জিম্বাবুয়ের সিকান্দার রাজা, উগান্ডার আলপেশ রামজানি ও নিউজিল্যান্ডের মার্ক চাপম্যান। মেয়েদের এই বিভাগে মনোনয়ন পেয়েছেন শ্রীলংকার চামারি আতাপাত্তু, ইংল্যান্ডের সোফি ইলেস্টোন, ওয়েস্ট ইন্ডিজের হেইডলি ম্যাথিউস ও অস্ট্রেলিয়ার এলিস পেরি।
সব বিভাগের বিজয়ী নির্বাচিত হবেন মিডিয়া প্যানেল, আইসিসি ভোটিং একাডেমি ও সমর্থকদের ভোটে।",69.87036100543514,16.0
19824685,24,লাইফস্টাইল,"করোনার নতুন ধরন, মাস্ক পরা ও স্ক্রিনিং প্রস্তুতির পরামর্শ","দুনিয়া কাঁপানো করোনাভাইরাসের নতুন ধরন জেএন.১ এর সংক্রমণ ঠেকাতে এবার মাস্ক পরাসহ জনস্বাস্থ্যমূলক ব্যবস্থা নেওয়ার পরামর্শ দিয়েছে কোভিড-১৯ সংক্রান্ত জাতীয় টেকনিক্যাল পরামর্শক কমিটি।
যদিও নতুন এই ধরনটি বাংলাদেশে এখনও শনাক্ত হয়নি। তবে ভারতসহ বিশ্বের কিছু দেশে এর সংক্রমণ বেড়ে যাওয়ায় সতর্কতামূলক এই পরামর্শ দেওয়া হয়েছে।সেই সঙ্গে ভবিষ্যতে সংক্রমণ বেড়ে গেলে বিমানবন্দরে বিদেশ থেকে আসা যাত্রীদের স্ক্রিনিংয়ের প্রস্তুতি নেওয়ার পরামর্শ দিয়েছে কমিটি।
মঙ্গলবার কোভিড-১৯ সংক্রান্ত পরামর্শক কমিটির সভা শেষে এক বিজ্ঞপ্তিতে এই পরামর্শ তুলে ধরা হয়। বিজ্ঞপ্তিতে বলা হয়, বাংলাদেশে কোভিড-১৯ সংক্রমণ নিয়ন্ত্রিত অবস্থায় রয়েছে এবং নতুন ওই ভ্যারিয়েন্ট চিহ্নিত হয়নি। তবে সতর্কতা হিসেবে সবার মাস্ক পরাসহ জনস্বাস্থ্যমূলক ব্যবস্থা নেওয়া প্রয়োজন।
কমিটি বলেছে, ভবিষ্যতে সংক্রমণ বেড়ে গেলে নমুনা পরীক্ষা ও আইসিইউসহ দ্রুত চিকিৎসা এবং বিদেশ ফেরত যাত্রীদের স্ক্রিনিংয়ের প্রস্তুতি নিতে হবে।
কোভিড-১৯ সংক্রান্ত জাতীয় কারিগরী কমিটির সদস্য, জনস্বাস্থ্য বিশেষজ্ঞ অধ্যাপক মীরজাদী সেব্রিনা ফ্লোরা বলেন, বাংলাদেশে কোভিডের ওই ধরনটি ছড়িয়ে না পড়লেও যে কোনো সময় যে কোনো কিছু হতে পারে। ধরনটি বাংলাদেশে আসবে না ধরে নিয়ে বসে থাকলে হবে না।
তার মতে, এখন অন্যান্য দেশের সঙ্গে যোগাযোগ খুব সহজ হয়ে গেছে। যেসব দেশে এই ভ্যারিয়েন্ট পাওয়া গেছে সেসব দেশ থেকে বাংলাদেশে যাত্রীরা আসছেন। তাদের কারও মধ্যে ভাইরাসের এই ধরনটি থাকলে সেটি বাংলাদেশে চলে আসতে পারে। আশঙ্কা যে নাই তা বলা যায় না।
তিনি আরও বলেন, নতুন এই ধরন যে বিরাট সমস্যা, সেটি এখনও বলা যাচ্ছে না। কিন্তু শীত মৌসুমে শ্বাসতন্ত্রের রোগ বেড়ে যায়। এ কারণেই সতর্কতা নেওয়া দরকার।
২০১৯ সালের ৩১ ডিসেম্বরে চীনের উহান শহরে প্রথম করোনাভাইরাস শনাক্ত হয়। বাংলাদেশে প্রথম সংক্রমণ ধরা পড়ে ২০২০ সালের ৮ মার্চ।
প্রথম শনাক্তের পর থেকে মঙ্গলবার পর্যন্ত সারা দেশে ২০ লাখ ৪৬ হাজার ৩০০ জন কোভিড রোগী শনাক্ত হয়েছে।এ পর্যন্ত মৃত্যু হয়েছে ২৯ হাজার ৪৭৭ জনের।
এদিকে স্বাস্থ্য অধিদপ্তর জানিয়েছে, মঙ্গলবার সকাল পর্যন্ত আগের ২৪ ঘণ্টায় সারা দেশে ৪৭৪টি নমুনা পরীক্ষা করে ১৮ জনের কোভিড শনাক্ত হয়েছে।",68.719862585634,17.0
19823899,1,আইন,সোয়া ৩ কোটি ভোটার উপস্থিতি নিশ্চিত করতে রিট,"দ্বাদশ জাতীয় সংসদ নির্বাচনে সরকারের সুবিধাভোগী সোয়া তিন কোটি ভোটারের উপস্থিতি নিশ্চিত করার নির্দেশনা চেয়ে হাইকোর্টে রিট দায়ের করা হয়েছে। রিটে সরকারের সুবিধাভোগী নাগরিকদের ভোটদানে বাধ্যতামূলক করার নির্দেশনা চাওয়া হয়েছে। সুপ্রিম কোর্টের আইনজীবী ড. বশির আহমেদ জনস্বার্থে এ রিট দায়ের করেছেন।
বুধবার (৩ জানুয়ারি) বিচারপতি মো. ইকবাল কবীরের নেতৃত্বাধীন হাইকোর্ট বেঞ্চে রিট আবেদনটি শুনানির জন্য কার্যতালিকায় রয়েছে।
আইনজীবী ড. বশির আহমেদ বলেন, কমনওয়েলথভুক্ত অনেক দেশে নির্বাচনে ভোটারদের ভোটদানে বাধ্যতামূলক করার বিধান রয়েছে। আমেরিকার দুটি অঙ্গরাজ্যে ভোট দেওয়ার বাধ্যতামূলক বিধান চালু রয়েছে। বাংলাদেশ কমনওয়েলথভুক্ত দেশ। এই দেশেও সরকারের সুবিধাভোগী নাগরিকদের ভোটদানে বাধ্যতামূলক করা প্রয়োজন। এ কারণে রিট দায়ের করেছি।
তিনি জানান, সরকারের সরাসরি সুবিধাভোগী ২ কোটি ৭৫ লাখ ভোটার রয়েছে। এছাড়া আধা সরকারি, অবসরপ্রাপ্ত সরকারি কর্মকর্তা কর্মচারী মিলে মোট সোয়া ৩ কোটি ভোটার রয়েছে। রিটে ভোটকেন্দ্রে এসব ভোটারদের উপস্থিতি নিশ্চিত করার নির্দেশনা চেয়েছি।
আগামী ৭ জানুয়ারি দ্বাদশ জাতীয় সংসদ নির্বাচন অনুষ্ঠিত হবে।
মূল প্রকাশকের সংবাদটি পড়তে এই লিংকে ক্লিক করুন  	Click Here. 
            
উপরের সংবাদ এবং ছবিটি            থেকে সংগ্রহীত এবং এই সংবাদটির মূল প্রকাশক কর্তিক সর্বস্বত্ব সংরক্ষিত।   এই সংবাদটি কোন প্রকার সংশোধন পরিবর্তন অথবা পরিবর্ধন ছাড়া            অফিশিয়াল ওয়েবসাইট থেকে সংগৃহীত। প্রকাশক কর্তিক যে কোনো আপত্তি webbangladeshgroup@ gmail.com গ্রহণ করা হয়। এই সংবাদে প্রকাশিত সংবাদ, তথ্য বা মতবাদ এর সাথে ওয়েব বাংলাদেশ এর কোন সম্পর্ক নাই এবং কোন প্রকার দায় ভার গ্রহণ করে না।
                    

",66.98205110030439,18.0
19823914,5,রাজনীতি,নির্বাচনের মাঠে সশস্ত্র বাহিনী,"আসন্ন দ্বাদশ জাতীয় সংসদ নির্বাচন অবাধ, সুষ্ঠু, নিরপেক্ষ ও শান্তিপূর্ণভাবে সম্পন্ন করার লক্ষ্যে স্থানীয় বেসামরিক প্রশাসনকে সহায়তা দিতে মাঠে নেমেছে সশস্ত্র বাহিনী। দেশব্যাপী ৩ থেকে ১০ জানুয়ারি পর্যন্ত মোতায়েন থাকবে তারা। বুধবার (৩ জানুয়ারি) সকাল থেকে তারা মাঠে নেমেছেন।
মঙ্গলবার আন্তঃবাহিনী জনসংযোগ পরিদপ্তর (আইএসপিআর) এক সংবাদ বিজ্ঞপ্তিতে জানায়, জাতীয় সংসদ নির্বাচন অবাধ, সুষ্ঠু, নিরপেক্ষ ও শান্তিপূর্ণভাবে সম্পন্ন করার লক্ষ্যে স্থানীয় বেসামরিক প্রশাসনকে সহায়তা দেয়ার জন্য সংবিধানের ১২৬ অনুচ্ছেদ অনুসারে ‘ইন এইড টু দি সিভিল পাওয়ার’-এর আওতায় সশস্ত্র বাহিনী নিয়োজিত হয়েছে। সশস্ত্র বাহিনী ভোটগ্রহণের আগে, ভোটগ্রহণের দিন ও ভোটগ্রহণের পরে শান্তিশৃঙ্খলা নিয়ন্ত্রণ নিশ্চিত করার লক্ষ্যে দেশব্যাপী ৩ থেকে ১০ জানুয়ারি পর্যন্ত নির্বাচন কমিশন ও স্থানীয় বেসামরিক প্রশাসনকে সহায়তা প্রদান করবে। সশস্ত্র বাহিনীর সদস্যরা প্রতিটি জেলা, উপজেলা ও মেট্রোপলিটন এলাকার নোডাল পয়েন্ট ও অন্যান্য সুবিধাজনক স্থানে অবস্থান করবেন।
আইএসপিআর আরো জানায়, সংশ্লিষ্ট রিটার্নিং কর্মকর্তার অনুরোধক্রমে ও সমন্বয়ের মাধ্যমে বাহিনীগুলো এলাকাভিত্তিক মোতায়েন সম্পন্ন করছে। সেনাবাহিনী ৬২টি জেলায় নিয়োজিত হয়েছে। সমতলে সীমান্তবর্তী ৪৫টি উপজেলায় বিজিবি এককভাবে দায়িত্ব পালন করবে। এছাড়া সীমান্তবর্তী ৪৭টি উপজেলায় সেনাবাহিনী বিজিবির সঙ্গে এবং উপকূলীয় চারটি উপজেলায় কোস্ট গার্ডের সঙ্গে সমন্বয়ের মাধ্যমে যৌথভাবে দায়িত্ব পালন করবে। উপকূলীয় দুইটি জেলাসহ (ভোলা ও বরগুনা) মোট ১৯টি উপজেলায় নৌবাহিনী দায়িত্ব পালন করবে। বিমান বাহিনী হেলিকপ্টারযোগে দুর্গম পার্বত্য অঞ্চলের ভোটকেন্দ্রগুলোতে প্রয়োজনীয় হেলিকপ্টার সহায়তা দেবে। এছাড়া জরুরি প্রয়োজনে নির্বাচনী সহায়তা প্রদানের লক্ষ্যে বিমান বাহিনীর প্রয়োজনীয় সংখ্যক হেলিকপ্টার প্রস্তুত রাখা হয়েছে।
সশস্ত্র বাহিনী বিভাগে বিভিন্ন মন্ত্রণালয়, বিভাগ এবং আইনশৃঙ্খলা বাহিনীর প্রতিনিধিদের সমন্বয়ে যৌথ সমন্বয় সেল স্থাপন করা হয়েছে, যা ১০ জানুয়ারি পর্যন্ত কার্যকর থাকবে। আসন্ন দ্বাদশ জাতীয় সংসদ নির্বাচন উপলক্ষে শান্তিশৃঙ্খলা রক্ষার জন্য প্রয়োজনীয় সহায়তা প্রদানে সশস্ত্র বাহিনী সর্বাত্মক প্রস্তুতি নিয়েছে।
মূল প্রকাশকের সংবাদটি পড়তে এই লিংকে ক্লিক করুন  	Click Here. 
            
উপরের সংবাদ এবং ছবিটি            থেকে সংগ্রহীত এবং এই সংবাদটির মূল প্রকাশক কর্তিক সর্বস্বত্ব সংরক্ষিত।   এই সংবাদটি কোন প্রকার সংশোধন পরিবর্তন অথবা পরিবর্ধন ছাড়া            অফিশিয়াল ওয়েবসাইট থেকে সংগৃহীত। প্রকাশক কর্তিক যে কোনো আপত্তি webbangladeshgroup@ gmail.com গ্রহণ করা হয়। এই সংবাদে প্রকাশিত সংবাদ, তথ্য বা মতবাদ এর সাথে ওয়েব বাংলাদেশ এর কোন সম্পর্ক নাই এবং কোন প্রকার দায় ভার গ্রহণ করে না।
                    

",66.89023868945735,19.0
19823907,2,লাইফস্টাইল,"করোনার নতুন ধরন, মাস্ক পরা ও স্ক্রিনিং প্রস্তুতির পরামর্শ","দুনিয়া কাঁপানো করোনাভাইরাসের নতুন ধরন জেএন.১ এর সংক্রমণ ঠেকাতে এবার মাস্ক পরাসহ জনস্বাস্থ্যমূলক ব্যবস্থা নেওয়ার পরামর্শ দিয়েছে কোভিড-১৯ সংক্রান্ত জাতীয় টেকনিক্যাল পরামর্শক কমিটি।
যদিও নতুন এই ধরনটি বাংলাদেশে এখনও শনাক্ত হয়নি। তবে ভারতসহ বিশ্বের কিছু দেশে এর সংক্রমণ বেড়ে যাওয়ায় সতর্কতামূলক এই পরামর্শ দেওয়া হয়েছে। সেই সঙ্গে ভবিষ্যতে সংক্রমণ বেড়ে গেলে বিমানবন্দরে বিদেশ থেকে আসা যাত্রীদের স্ক্রিনিংয়ের প্রস্তুতি নেওয়ার পরামর্শ দিয়েছে কমিটি।
মঙ্গলবার কোভিড-১৯ সংক্রান্ত পরামর্শক কমিটির সভা শেষে এক বিজ্ঞপ্তিতে এই পরামর্শ তুলে ধরা হয়। বিজ্ঞপ্তিতে বলা হয়, বাংলাদেশে কোভিড-১৯ সংক্রমণ নিয়ন্ত্রিত অবস্থায় রয়েছে এবং নতুন ওই ভ্যারিয়েন্ট চিহ্নিত হয়নি। তবে সতর্কতা হিসেবে সবার মাস্ক পরাসহ জনস্বাস্থ্যমূলক ব্যবস্থা নেওয়া প্রয়োজন।
কমিটি বলেছে, ভবিষ্যতে সংক্রমণ বেড়ে গেলে নমুনা পরীক্ষা ও আইসিইউসহ দ্রুত চিকিৎসা এবং বিদেশ ফেরত যাত্রীদের স্ক্রিনিংয়ের প্রস্তুতি নিতে হবে।
কোভিড-১৯ সংক্রান্ত জাতীয় কারিগরী কমিটির সদস্য, জনস্বাস্থ্য বিশেষজ্ঞ অধ্যাপক মীরজাদী সেব্রিনা ফ্লোরা বলেন, বাংলাদেশে কোভিডের ওই ধরনটি ছড়িয়ে না পড়লেও যে কোনো সময় যে কোনো কিছু হতে পারে। ধরনটি বাংলাদেশে আসবে না ধরে নিয়ে বসে থাকলে হবে না।
তার মতে, এখন অন্যান্য দেশের সঙ্গে যোগাযোগ খুব সহজ হয়ে গেছে। যেসব দেশে এই ভ্যারিয়েন্ট পাওয়া গেছে সেসব দেশ থেকে বাংলাদেশে যাত্রীরা আসছেন। তাদের কারও মধ্যে ভাইরাসের এই ধরনটি থাকলে সেটি বাংলাদেশে চলে আসতে পারে। আশঙ্কা যে নাই তা বলা যায় না।
তিনি আরও বলেন, নতুন এই ধরন যে বিরাট সমস্যা, সেটি এখনও বলা যাচ্ছে না। কিন্তু শীত মৌসুমে শ্বাসতন্ত্রের রোগ বেড়ে যায়। এ কারণেই সতর্কতা নেওয়া দরকার।
২০১৯ সালের ৩১ ডিসেম্বরে চীনের উহান শহরে প্রথম করোনাভাইরাস শনাক্ত হয়। বাংলাদেশে প্রথম সংক্রমণ ধরা পড়ে ২০২০ সালের ৮ মার্চ।
প্রথম শনাক্তের পর থেকে মঙ্গলবার পর্যন্ত সারা দেশে ২০ লাখ ৪৬ হাজার ৩০০ জন কোভিড রোগী শনাক্ত হয়েছে। এ পর্যন্ত মৃত্যু হয়েছে ২৯ হাজার ৪৭৭ জনের।
এদিকে স্বাস্থ্য অধিদপ্তর জানিয়েছে, মঙ্গলবার সকাল পর্যন্ত আগের ২৪ ঘণ্টায় সারা দেশে ৪৭৪টি নমুনা পরীক্ষা করে ১৮ জনের কোভিড শনাক্ত হয়েছে।
মূল প্রকাশকের সংবাদটি পড়তে এই লিংকে ক্লিক করুন  	Click Here. 
            
উপরের সংবাদ এবং ছবিটি            থেকে সংগ্রহীত এবং এই সংবাদটির মূল প্রকাশক কর্তিক সর্বস্বত্ব সংরক্ষিত।   এই সংবাদটি কোন প্রকার সংশোধন পরিবর্তন অথবা পরিবর্ধন ছাড়া            অফিশিয়াল ওয়েবসাইট থেকে সংগৃহীত। প্রকাশক কর্তিক যে কোনো আপত্তি webbangladeshgroup@ gmail.com গ্রহণ করা হয়। এই সংবাদে প্রকাশিত সংবাদ, তথ্য বা মতবাদ এর সাথে ওয়েব বাংলাদেশ এর কোন সম্পর্ক নাই এবং কোন প্রকার দায় ভার গ্রহণ করে না।
                    

",66.83961318880374,20.0
19826297,115,রাজনীতি,আ.লীগের ত্যাগী নেতারা নীরবে-নিভৃতে চোখের পানি ফেলছেন: ফজলুর রহমান,"বীর মুক্তিযোদ্ধা ও বিএনপি চেয়ারপারসনের উপদেষ্টা ফজলুর রহমান এক সময় আওয়ামী লীগের কেন্দ্রীয় নেতা ছিলেন। শুধু তাই নয়, কেন্দ্রীয় ছাত্রলীগের সেক্রেটারি ও সভাপতির দায়িত্ব পালন করেছেন।
তিনি জনপ্রিয় বক্তা হিসেবে সব মহলে পরিচিত। দীর্ঘদিন আওয়ামী লীগের রাজনীতি করে অবহেলার শিকার হয়ে পরবর্তীতে কৃষক শ্রমিক জনতা লীগে যোগ দেন। ২০০১ সালে বিএনপিতে যোগ দিয়ে কিশোরগঞ্জ জেলা শাখা সভাপতি পদ পান। বর্তমানে তিনি বিএনপি চেয়ারপারসনের উপদেষ্টা হয়েছেন তিনি।
সম্প্রতি যুগান্তরের বিশেষ সাক্ষাৎকারে বিএনপিতে এসে মূল্যায়নের বিষয়ে জানতে চাইলে অ্যাডভোকেট ফজলুর রহমান বলেছেন, আমি যে ঘরটা সৃষ্টি করলাম, সেটা ছেড়ে যখন আরেক ঘরে যাব, তখন তো সেই ঘরের আমি অতিথি। সেখানে আমাকে মেনমানদারি করবে কেমন তারাই (বিএনপি) জানে। এটা তো আমি বলতে পারব না। ডাল, না ভর্তা দিয়ে ভাত খাওয়াবে এটা তাদের ব্যাপার।
আরও পড়ুন:আমেরিকা কার্ড ফেলেনি, খেলা তো এখনো বাকি: ব্যারিস্টার পার্থ
তিনি বলেন, আমি কোনো লোভে দল পরিবর্তন করিনি। আমি যখন বিএনপিতে যোগ দিয়েছি, তখন কেউ বিএনপি করত না। আমি কিন্তু সরকারি দলে থাকাকালীন বিএনপিতে যায়নি। আমি শুধু দল পরিবর্তন করিনি, বাংলার প্রধান নেতা বঙ্গবন্ধু শেখ মুজিবুর রহমানও দল পরিবর্তন করেছেন। কেউ যদি আমার সঙ্গে চ্যালেঞ্জ করে, সেই চ্যালেঞ্জ গ্রহণ করতে রাজি আছি। আমি দল পরিবর্তন করেছি কিন্তু আমার যে চেতনা স্তর সেটাতে সঠিক আছি। কোনো দিন সেখান থেকে সরব না। আমার চেতনাস্তর আদর্শস্তর ঠিক আছে। আমি দল পরিবর্তন করেছি, অবস্থা ও প্রয়োজনের পরিপ্রেক্ষিতে।
আমার সঙ্গে ১৯৭৫-এর পর যারা ছাত্ররাজনীতি করেছে, এখন কেউ আওয়ামী লীগ করে না। কেউ নেই দলে। গুটিকয়েক আছে, যারা আওয়ামী লীগ করেন। তবে তারা কেমন আছেন? তারা আছেন নীরবে, নিভৃতে পড়ে আছেন। কেউ তাদের খোঁজ নেয় না। তারা নীরবে-নিভৃতে চোখের পানি ফেলেন। যেদিন আমাদের মতো ব্যক্তিদের অস্তিত্ব হবে, বাংলাদেশে যেদিন ফজলুর রহমানদের অস্তিত্ব তৈরি হবে, সেদিন ১০ লাখ মানুষ ফজলুর রহমানকে অভিনন্দন জানাবে। এটা চ্যালেঞ্জ করে বলে দিলাম। বর্তমান আওয়ামী লীগ ক্ষমতার জন্য ৫টি প্রজন্মকে ধ্বংস করে দিয়েছে।
তিনি বলেন, আমাকে একজন আওয়ামী লীগের সিনিয়র নেতা বলেছেন— তার মতো আওয়ামী লীগের সিনিয়র নেতার চেয়ে রাজাকারের দুটা ছেলের দাম বেশি। একটা হলো— স্বাধীনতাবিরোধী ফজলুর রহমানের ছেলে সালমান রহমান। আরেকটা হলো— ফারুক খান। তিনি রাজাকার সালাম খানের ভাতিজা। তাদের যে পাওয়ার আমার মতো ৫০০ নেতারও এত পাওয়ার নেই।
তিনি আরও বলেন, ওবায়দুল কাদেরের কথা শুনে মনে হয় হায়রে দেশ। দেশটাকে সৃষ্টি করেছিলাম এ ধরনের নেতার জন্য? এরা তো কোনো সত্য কথা বলে না। এদের বিবেক নেই।  ",51.73629372962859,21.0
19826825,120,রাজনীতি,"খবর পেয়েছি, বিরোধীদের ফাঁসাতে ৪ হাজার ভোটকেন্দ্র পোড়াবে সরকার: নূর","গণঅধিকার পরিষদের সভাপতি নুরুল হক নূর বলেন- খবর পেয়েছি, সরকার বিরোধীদের ফাঁসাতে ২৮ অক্টোবরের মতো পুলিশ, সামরিক বাহিনীর সদস্যদের হত্যা করতে পারে। ৪ হাজার ভোটকেন্দ্র পোড়াবে। যাতে বিএনপিসহ বিরোধীদের ওপর দায় চাপিয়ে বিরোধীদের শান্তিপূর্ণ আন্দোলনকে আন্তর্জাতিক অঙ্গনে সহিংস হিসেবে দেখাতে পারে।
বুধবার বেলা সাড়ে ১১টায় কারওয়ানবাজারে গণসংযোগ ও লিফলেট বিতরণ শেষে বাংলামোটর মোড়ে সংক্ষিপ্ত পথসভায় তিনি এ কথা বলেন।
নুর বলেন, আওয়ামী লীগের নেতা, সরকারের এমপি-মন্ত্রীরা হঠাৎ নাশকতা ও গুপ্তহত্যার কথা বলছেন। সরকারের দ্বিতীয় সর্বোচ্চ ব্যক্তি সড়ক-পরিবহণ ও সেতুমন্ত্রী ওবায়দুল কাদের বলেছেন, বিএনপি নাকি গুপ্তহত্যা ঘটাতে এজেন্ডা ঠিক করেছে। পুলিশের আইজিপিও নাশকতার কথা বলছেন।
তিনি বলেন, যেখানে বিএনপির সিনিয়র নেতারা মিথ্যা মামলায় কারাগারে, প্রকাশ্যে চলাফেরা করতে পারছেন না- সেখানে তারা কিভাবে নাশকতা, গুপ্তহত্যার প্ল্যান করবে? অর্থাৎ আওয়ামী লীগ ও সরকারের এজেন্সি যে গুপ্ত হত্যা ও নাশকতার প্ল্যান করছে ওবায়দুল কাদের সাহেবরা আগেই সেটি বিএনপিসহ বিরোধীদের ওপর দায় চাপাতে চাচ্ছে।
নুর বলেন, কয়েক দিন আগে আপনারা দেখেছেন মোহনগঞ্জ এক্সপ্রেসে নাশকতার দুদিন আগেই ডিএমপি থেকে স্বাস্থ্য বিভাগকে চিঠি দিয়ে ঢাকায় হাসপাতালসমূহে স্ট্যান্ডবাই ডাক্তার, অ্যাম্বুলেন্সসহ জরুরি সেবা প্রস্তুত রাখতে চিঠি দিয়েছিল। কারণ তারা ভয়াবহ নাশকতার প্ল্যান করেছিল, আল্লাহ রক্ষা করছে। একইভাবে তারা সামনে বড় ধরনের নাশকতা, গুপ্তহত্যার প্ল্যান করেছে।
তিনি বলেন, জনগণকে সতর্ক ও সজাগ থাকতে হবে। সরকার জনগণকে রাস্তায় নামতে দিচ্ছে না, জনগণ যেদিন রাস্তায় নামতে পারবে সেদিনই গণঅভ্যুত্থান ঘটবে। আমরা জনগণকে সঙ্গে নিয়ে গণঅভ্যুত্থানের মাধ্যমে এই ভারতীয় তাবেদার সরকারকে হঠিয়ে দেশে গণতন্ত্র প্রতিষ্ঠা করব।
নুর জনগণের প্রতি আহ্বান জানান, আপনারা ভারতীয় মদদের দেশ ধ্বংসের এই একতরফা নির্বাচন বর্জন করুন। ৭ তারিখ কেউ ভোট দিতে কেন্দ্রে যাবেন না। প্রশাসন ও সামরিক বাহিনীর সদস্যদের প্রতি অনুরোধ আপনারা এই একতরফা নির্বাচনের দায়িত্ব পালন করে নিজেদের ওপর নিষেধাজ্ঞা আনবেন না। এই একতরফা নির্বাচনে জড়িতদের ইউরোপ-আমেরিকা নিষেধাজ্ঞা দেবে।
বাংলামোটর মোড়ে রূপায়ন টাওয়ারের নিচে পথসভা শেষে ইস্কাটন রোডের দিকে গণসংযোগ শুরু করলে স্বরাষ্ট্রমন্ত্রীর নির্বাচনি ক্যাম্পের কর্মীরা এসে স্লোগান ও লিফলেট বিতরণ বন্ধ করতে বলে এবং গালিগালাজ শুরু করে। মুহূর্তেই আরেক দল সন্ত্রাসী এসে গণঅধিকার পরিষদের সভাপতি নুরুল হক নুর ও সাধারণ সম্পাদক মো. রাশেদ খান যে গাড়িতে ওঠেন, সেই গাড়িতে হামলা করতে উদ্যত হয়। তখন গাড়ির পেছনে থাকা গণঅধিকার পরিষদের নেতাকর্মীরা এগিয়ে এলে তাদের মেরে আহত করে নির্বাচনি ক্যাম্পের কর্মীরা। সাংবাদিকরা ভিডিও করতে গেলে সাংবাদিকদের দিকেও তেড়ে যায় তারা।
গণঅধিকার পরিষদের যুগ্ম সাধারণ সম্পাদক মাহফুজুর রহমানের সঞ্চালনায় আরও বক্তব্য রাখেন- গণঅধিকার পরিষদের সাধারণ সম্পাদক রাশেদ খান, সিনিয়র যুগ্ম সাধারণ সম্পাদক হাসান মামুন, ঢাকা মহানগর দক্ষিণের সভাপতি নাজিম উদ্দিন, ছাত্র অধিকার পরিষদের সভাপতি তারিকুল ইসলাম, সাধারণ সম্পাদক আরিফুল ইসলাম আদীব, যুগ্ম সাধারণ সম্পাদক নাজমুল হাসান, যুব অধিকার পরিষদের সভাপতি মনজুর মোর্শেদ মামুনসহ দলের নেতাকর্মীরা।",48.36445887628789,22.0
19826295,114,রাজনীতি,দেশ বাঁচাতে আ.লীগকে বিদায় করা সবার নৈতিক দায়িত্ব: সমমনা জোট,"জাতীয়তাবাদী সমমনা জোটের প্রধান সমন্বয়ক ও এনপিপি চেয়ারম্যান ড. ফরিদুজ্জামান ফরহাদ বলেছেন, আওয়ামী লীগ সরকার গণতন্ত্রকে লাইফ সাপোর্টে নিয়ে গেছে। দেশের সার্বভৌমত্ব আজকে হুমকির মুখে। তাই দেশ ও গণতন্ত্রকে বাঁচাতে এই সরকারকে বিদায় করার জন্য রাজপথে নামা সবার নৈতিক দায়িত্ব। আজকে তাদের দুঃশাসনে অনিশ্চিত ভবিষ্যতের দিকে বাংলাদেশ।
বুধবার দুপুরে নির্বাচন বর্জন ও অসহযোগ আন্দোলনের পক্ষে লিফলেট বিতরণ কর্মসূচি শেষে এক সংক্ষিপ্ত সমাবেশে তিনি এসব কথা বলেন।
জাতীয় প্রেস ক্লাবের সামনে থেকে শুরু হয়ে পল্টন-বিজয়নগর ঘুরে দৈনিক বাংলা হয়ে পুরানা পল্টন মোড়ে সংক্ষিপ্ত সমাবেশের মধ্য দিয়ে লিফলেট বিতরণ কর্মসূচি শেষ করেন জোট নেতারা।
ফরহাদ বলেন, বিগত ১৫ এ সরকার কৌশলে রাষ্ট্রের সব স্তম্ভ ধ্বংসের দ্বারপ্রান্তে নিয়ে গেছে। বিচার ব্যবস্থা, শিক্ষা ব্যবস্থা, নির্বাচনি ব্যবস্থা, স্বাস্থ্য ব্যবস্থা সবকিছুই শেষ করে দিয়েছে। ভবিষ্যৎ প্রজন্মকে মেরুদণ্ডহীন করে তোলার চক্রান্ত করা হচ্ছে। প্রশাসনে মেধাহীনদের দেওয়া হয়েছে গুরুত্বপূর্ণ দায়িত্ব। আইনশৃঙ্খলা বাহিনীর সদস্যরা সন্ত্রাসী ভূমিকা পালন করছে। দুর্নীতিবাজদের সংসদে বসানো হচ্ছে। একটি জাতিকে ধ্বংস করার জন্য যা যা করা দরকার সরকার তাই করছে।
‘তাই বলছি- এখনো সময় আছে। আসুন সম্মিলিতভাবে রাজপথে নেমে দেশ রক্ষা করি, গণতন্ত্র পুনরুদ্ধার ও জনগণের রাষ্ট্র প্রতিষ্ঠা করি। ’
লিফলেট বিতরণকালে এনপিপি মহাসচিব মোস্তাফিজুর রহমান মোস্তফা, জাগপা সভাপতি বীর মুক্তিযোদ্ধা খন্দকার লুৎফর রহমান, গণদলের চেয়ারম্যান বীর মুক্তিযোদ্ধা এটিএম গোলাম মাওলা চৌধুরী, এনডিপি চেয়ারম্যান ক্বারি আবু তাহের, বাংলাদেশ ন্যাপের চেয়ারম্যান এমএন শাওন সাদেকী ও যুগ্ম মহাসচিব নুর নবী, এনডিপি মহাসচিব আব্দুলা আল হারুন সোহেল, বিকল্পধারার মহাসচিব শাহ আহমেদ বাদল ও মাহবুব মুরশেদ হেলাল, এনপিপি প্রেসিডিয়াম মেম্বার নবী চৌধুরী, বীর মুক্তিযোদ্ধা নজরুল ইসলাম, শেখ ফরিদসহ জোট নেতারা উপস্থিত ছিলেন।",42.566902481651155,23.0
19826285,105,রাজনীতি,"আমেরিকা কার্ড ফেলেনি, খেলা তো এখনো বাকি: ব্যারিস্টার পার্থ","বাংলাদেশ জাতীয় পার্টির (বিজেপি) সভাপতি ব্যারিস্টার আন্দালিব রহমান পার্থ বলেছেন, আওয়ামী লীগ জানে যে, তারা আনপপুলার। ভোটের মাঠে প্রতিদ্বন্দ্বিতা হবে না। ২০১৪-তে নির্বাচন হয় নাই। ২০১৮ তেও হয় নাই; কিন্তু ক্ষমতায় থাকতে হবে এ জন্য সর্বোচ্চ ক্ষমতা অপব্যবহার করে টিকে আছে। অনেকের ধারণা, আওয়ামী লীগ যুক্তরাষ্ট্রের বিরুদ্ধে। এ জন্য আওয়ামী লীগ বারগেইন নিচ্ছে। আসল কথা হচ্ছে, আমেরিকা কার্ড ফেলেনি, খেলা তো এখনো বাকি আছে।  
সম্প্রতি একটি বেসরকারি টেলিভিশনের সমসাময়িক রাজনীতির টকশোতে অংশ নিয়ে এসব কথা বলেন ব্যারিস্টার পার্থ।
আরও পড়ুন:ড. ইউনূসকে কারাদণ্ড, যা বলল জামায়াত 
ব্যারিস্টার পার্থ বলেন, আমি মনে করি— এখনো আওয়ামী লীগের কাছে অনেক কার্ড আছে। আমেরিকা তো কার্ড ফেলেনি। কালকেই যদি কার্ড ফেলে। বিশেষ করে যুক্তরাষ্ট্র যদি ১০ জনের নামে স্যাংশন, ট্রেড বন্ধ, সেনাবাহিনীকে জাতিসংঘ মিশনে নিষেধাজ্ঞা দেয় তা হলেই বুঝবেন, আওয়ামী লীগ তখন কী করে?
তিনি বলেন, বর্তমানে আওয়ামী লীগের বডি ল্যাংগুয়েজ দেখে মনে হয়, যুক্তরাষ্ট্র কিছুই করতে পারবে না। এটির উদাহরণ হচ্ছে, খালি কলসি যেমন বাঁজে বেশি, ঠিক তেমনি। ৭ তারিখের নির্বাচনের পর নিষিধাজ্ঞা আসা শুরু হলেই আওয়ামী লীগ বলবে সংবিধানের নিয়ম রক্ষার স্বার্থে এটি নির্বাচন করা হয়েছে। নির্বাচন নিয়ে প্রশ্ন থাকলে আবার নির্বাচন করা হোক। 
তিনি বলেন, সত্যি কথা বলতে— আওয়ামী লীগ বেকায়দায় আছে। ক্ষমতায় থাকার জন্য সবকিছু করছে। আওয়ামী লীগ ধরেই নিয়েছে তাদের বিরুদ্ধে যা কিছুই বলা হোক না কেন, তাদের কিছুই যায় আসে না। ভোটচোর ও গালাগাল করুক কিছুই মনে করবে না তারা। কয়েকজনকে স্যাংশন দিলেই আওয়ামী লীগ ক্ষমতা ছেড়ে দেবে এটি ভাবার সুযোগ নেই। আওয়ামী লীগ কিন্তু জানে, এমন পরিস্থিতি সৃষ্টি হলে কাকে কোন সেক্টরে কাজে লাগাতে হবে। সেখানে ব্যর্থ হলে তখন আলোচনায় বসবে এবং আবার নতুন নির্বাচন দেওয়ার জন্য প্রস্তুতি নেবে। 
ব্যারিস্টার পার্থ বলেন, আমেরিকা রিআ্যাক্ট করে না, অ্যাক্ট করে। গত এক বছর ধরে বাংলাদেশ নিয়ে আমেরিকার সিনিয়ররা যেভাবে কথা বলছে, বৈশ্বিকভাবে বাংলাদেশ নেগেটিভভাবে উপস্থাপন হচ্ছে। এতেই বোঝা যাচ্ছে বাংলাদেশ নিয়ে আমেরিকা সিরিয়াস। ততক্ষণ বোঝা যাবে না, যতক্ষণ আমেরিকা কার্ড ফেলেনি। আমি মনে করি, আমেরিকা কার্ড ফেললে বোঝা যাবে। এখনো অনেক খেলা বাকি আছে।",42.133826384631135,24.0
19824705,37,আইন,"এসিআরএফের আত্মপ্রকাশ, আহ্বায়ক তাওহীদ সৌরভ-সদস্য সচিব রিশাদ হুদা","আত্মপ্রকাশ করল দুর্নীতি দমন কমিশন বিটে কর্মরত সাংবাদিকদের সংগঠন অ্যান্টি করাপশন রিপোর্টার্স ফোরাম (এসিআরএফ)। সংগঠনের আহ্বায়ক এটিএন নিউজের বিশেষ প্রতিনিধি তাওহীদ সৌরভ এবং সদস্য সচিব ইনডিপেনডেন্ট টেলিভিশনের জ্যেষ্ঠ প্রতিবেদক মুহম্মদ রিশাদ হুদা।
মঙ্গলবার (২ জানুয়ারি) সেগুনবাগিচায় দুর্নীতি দমন কমিশনের প্রধান কার্যালয়ের মিডিয়া সেন্টারে নতুন এ সংগঠনের আত্মপ্রকাশ হয়।
কমিটির অপর সদস্যরা হলেন— ডেইলি সানের প্রধান প্রতিবেদক মোর্শেদ নোমান, ডিবিসি নিউজের বিশেষ প্রতিনিধি আদিত্য আরাফাত, ঢাকা পোস্টের জ্যেষ্ঠ প্রতিবেদক এমএ রহমান মাসুম, কালের কণ্ঠের সিনিয়র রিপোর্টার হাসিব বিন শাহিদ এবং বাংলাবার্তার বিশেষ প্রতিনিধি শেখ জাহিদুজ্জামান।
আত্মপ্রকাশ অনুষ্ঠানে সিদ্ধান্ত হয় এই কমিটি শিগগিরই একটি পূর্ণাঙ্গ কার্যনির্বাহী কমিটি গঠন করবে। আহ্বায়ক কমিটি গঠনের পরই নেতারা দুদক চেয়ারম্যান মঈনউদ্দীন আবদুল্লাহ এবং দুই কমিশনার জহুরুল হক ও আছিয়া খাতুনের সঙ্গে দেখা করেন।
দুদক চেয়ারম্যান ও কমিশনারদ্বয় নতুন কমিটিকে অভিনন্দন জানিয়ে দুর্নীতি প্রতিরোধে সব কার্যক্রমে সংগঠনের সহযোগিতা কামনা করেন।",41.858848826951416,25.0
19826282,102,রাজনীতি,দেশ-জনগণ জাহান্নামে গেলেও আ.লীগের কিছু যায় আসে না: রিজভী,"বিএনপির সিনিয়র যুগ্ম মহাসচিব রুহুল কবির রিজভী বলেছেন, আওয়ামী লীগ আরও বেশি লুট করতে আবারও একতরফা নির্বাচন করতে চায়। টাকা লুট ও পাচার করে তারা আরও বেশি সুখে থাকতে চায়। দেশ জাহান্নামে যাক, জনগণ জাহান্নামে যাক তাতে তাদের (আওয়ামী লীগের) কিছু যায় আসে না।
বুধবার সকালে রাজধানীর মতিঝিল এজিবি কলোনি বাজারে লিফলেট বিতরণ ও গণসংযোগ শেষে এমন মন্তব্য করেন তিনি।
রুহুল কবির রিজভী বলেন, আওয়ামী লীগ চায় বাংলাদেশকে আরও লুটপাট করতে। আপনারা দেখছেন, একজন এমপি বাংলাদেশ থেকে টাকা লুট করে ইংল্যান্ডে কীভাবে পাচার করেছে, তারা এ রকম পাচার করতে চায়। ব্যাংক ডাকাতি করে জনগণের টাকা লুট করতে চায়।
তিনি বলেন, অবৈধ সরকার জোর করে একতরফা নির্বাচন করে দেশটাকে জাহান্নামের দিকে নিয়ে যাচ্ছে। দেশে কোনো নির্বাচন নেই, এখানে জনগণের কোনো ভোটাধিকার নেই, জনগণের কথা বলার স্বাধীনতা নেই। এটি কোনো নির্বাচন নয়, এটি জনগণের সঙ্গে প্রতারণা মাত্র। আপনারা ভোটকেন্দ্রে যাবেন না, এ নির্বাচন বর্জন করুন, তাদের বিরুদ্ধে সবাই একসঙ্গে রুখে দাঁড়ান।
এ সময় আরও উপস্থিত ছিলেন কেন্দ্রীয় বিএনপির স্বাস্থ্যবিষয়ক সম্পাদক ডা. মো. রফিকুল ইসলাম, সহ-যুববিষয়ক সম্পাদক মীর নেওয়াজ আলী নেওয়াজ, সহস্বাস্থ্যবিষয়ক সম্পাদক ডা. পারভেজ রেজা কাকন, নির্বাহী কমিটির সদস্য আকরামুল হাসান মিন্টু, তাঁতী দলের আহ্বায়ক আবুল কালাম আজাদ, মৎস্যজীবী দলের সদস্য সচিব আব্দুর রহিম, ছাত্রদলের সাবেক সহসভাপতি শোয়ায়েব খন্দকার, মোহাম্মাদ আশরাফুর রহমান বাবু, ঢাকা মহানগর দক্ষিণ বিএনপির সদস্য নাদিয়া পাঠান পাপন, যুবদলের সাহিত্য ও প্রকাশনা সম্পাদক মেহবুব মাসুম শান্ত, সহসাংগঠনিক সম্পাদক কামরুজ্জামান জুয়েল, রামপুরা থানা বিএনপির যুগ্ম আহ্বায়ক নীলুফার ইয়াসমীন নীলু, ছাত্রদলের সহসভাপতি তারেক উজ জামান তারেক, ওমর ফারুক কাওসার, ঢাকা মহানগর উত্তর ছাত্রদলের সাবেক আহ্বায়ক জসিম সিকদার রানা, যুবদলের সাবেক সহসাংগঠনিক সম্পাদক সোহেল, যুগ্ম সম্পাদক শওকত আরা উর্মি প্রমুখ।",41.59104387133186,26.0
19826280,100,রাজনীতি,৭ জানুয়ারি ক্ষমতাসীনদের কফিনে শেষ পেরেক পড়বে: গয়েশ্বর,"আগামী ৭ জানুয়ারি দ্বাদশ জাতীয় সংসদ নির্বাচনের দিন ক্ষমতাসীনদের কফিনে শেষ পেরেক পড়বে বলে মন্তব্য করেছেন বিএনপির স্থায়ী কমিটির সদস্য গয়েশ্বর চন্দ্র রায়।
তিনি বলেন, আজকে একদিকে দেশনেত্রী খালেদা জিয়া মৃত্যু যন্ত্রণায়, আরেক দিকে বন্দি। ভারপ্রাপ্ত চেয়ারম্যান দেশের বাইরে থেকে পথ দেখাতে পারছেন, উৎসাহ দিতে পারছেন।
মঙ্গলবার রাতে জাতীয়তাবাদী ছাত্রদলের ৪৫তম প্রতিষ্ঠাবার্ষিকী উপলক্ষে এক ভার্চুয়াল সভায় তিনি এসব কথা বলেন।
ওই সভায় প্রধান অতিথির বক্তব্য রাখেন বিএনপির ভারপ্রাপ্ত চেয়ারম্যান তারেক রহমান। সভায় উপস্থিত ছাত্রদলের একাধিক নেতা জানান, ভোটকে সামনে রেখে নানা দিক-নির্দেশনা দেন বিএনপি হাইকমান্ড। ভোট বর্জনে জনগণকে উদ্ভুদ্ধ করার ওপর বেশি জোর দেন। বিএনপিসহ অঙ্গ-সহযোগি সংগঠনের নেতাকর্মী ও সমর্থকদের আত্মীয় স্বজন, বন্ধু-বান্ধব সবাইকে ভোট না দিতে নিরুৎসাহিত করার পরামর্শ দেওয়া হয়।
সভায় ছাত্রদলের নেতারাও চলমান আন্দোলনের শেষ পরিণতি না দেখে রাজপথ ছেড়ে যাবে না বলে অঙ্গীকার করেন।
বিএনপির স্থায়ী কমিটির সদস্য ড. আব্দুল মঈন খান বলেন, ছাত্রদের কোন পিছুটান নেই। তারা সামনের দিকে তাকিয়ে এগিয়ে যায়। আমার এ বিশ্বাস ও আস্থা আছে, আজকের যে ছাত্রদল তারা মানুষের অধিকার প্রতিষ্ঠায় গণতন্ত্র ও ভোটের অধিকার প্রতিষ্ঠার অগ্রণী ভূমিকা পালন করবে।
স্থায়ী কমিটির সদস্য সালাউদ্দিন আহমেদ বলেন, আন্দোলন ছাত্রদলকেই বাস্তবায়ন করতে হবে। সংগ্রামে জয়ী হওয়া ছাড়া কোনো বিকল্প নেই। একদলীয় ডামি নির্বাচন করতে পারলে দেশে গণতন্ত্রের মৃত্যু হবে। তাই এখন রাজপথে নামার শ্রেষ্ঠ সময়। এখন আমরা যদি না জাগি কখনও সকাল হবে না। সবার বাস্তবতা উপলব্দি করতে হবে। গনতান্ত্রিক উপায়েই এমন আন্দোলন করব, যাতে করে ৭ তারিখ ভোটে জনগণ না আসে। বিজয় সুনিশ্চত।
স্থায়ী কমিটির আরেক সদস্য বেগম সেলিমা রহমান বলেন, ৭ জানুয়ারি তামাশা ও প্রহসনের নির্বাচন হবে। আমরা বিজয়ের দ্বারপ্রান্তে, এখন একটু শক্ত হতে হবে। আন্দোলনে শক্তির পাশাপাশি বুদ্ধিও খাটাতে হবে।
তিনি বলেন, এই ফ্যাসিষ্ট সরকার হত্যা-গুম-অত্যাচার করে দেশকে নরকে পরিনত করেছে। এই সরকারের পতন না ঘটাতে পারলে সবাই কারাগারে যাব। দেশের মানুষ তাকিয়ে আছে বিএনপির দিকে। ডামি ও প্রহসনের নির্বাচন হচ্ছে। আন্দোলনে ছাত্রদল হচ্ছে সবচেয়ে বড় শক্তি। অতীতের ন্যায় এখনও সরকার পতন আন্দোলনে সামনে থেকে নেতৃত্ব দিতে হবে ছাত্রদলকেই।
ছাত্রদলের কেন্দ্রীয় ভারপ্রাপ্ত সভাপতি রাশেদ ইকবাল খানের সভাপতিত্বে ও সাধারণ সম্পাদক সাইফ মাহমুদ জুয়েলের সঞ্চালনায় আরও বক্তব্য দেন- ছাত্রদলের সাবেক নেতা ড. আসাদুজ্জামান রিপন, রুহুল কবির রিজভী, ফজলুল হক মিলন, নাজিমউদ্দিন আলম, এবিএম মোশাররফ হোসেন, রকিবুল ইসলাম বকুল, আজিজুল বারী হেলাল, সুলতান সালাউদ্দিন টুকু, আমিরুল ইসলাম খান আলিম, আব্দুল কাদির ভূইয়া জুয়েল, হাবীবুর রশিদ হাবিব প্রমুখ। ভার্চুয়াল সভায় কেন্দ্রীয় নেতা ছাড়াও সারাদেশের জেলা-উপজেলাসহ তৃনমূলের নেতারা অংশ নেন।",41.12159769393866,27.0
19824701,36,রাজনীতি,সবাইকে অন্যায়ের বিরুদ্ধে কথা বলার আহ্বান ড. ইউনূসের,"শ্রম আদালতের রায় নিয়ে নিজের বক্তব্য দিয়েছেন শান্তিতে নোবেলজয়ী ড. মুহাম্মদ ইউনূস। সোমবারের রায়ের পর এক বিবৃতিতে তিনি বলেছেন, আমি আমার সাধ্যমতো বাংলাদেশের জনগণের সেবা করে যাবো ও সামাজিক ব্যবসার আন্দোলনে কাজ করে যাবো। আমার আইনজীবীরা আদালতে দৃঢ়ভাবে যুক্তি দেখিয়েছেন, আমার বিরুদ্ধে এ রায় সব আইনি নজির ও যুক্তির পরিপন্থি।
একইসঙ্গে দেশের সবাইকে গণতন্ত্র ও মানবাধিকারের পক্ষে কথা বলার আহ্বান জানিয়েছেন ড. মুহাম্মদ ইউনূস। তিনি বলেছেন, আমি বাংলাদেশের প্রতিটি নাগরিককে অন্যায়ের বিরুদ্ধে এবং গণতন্ত্র ও মানবাধিকারের পক্ষে এক কণ্ঠে কথা বলার আহ্বান জানাই।
এদিকে ড. ইউনূসকে দোষী সাব্যস্ত করার মধ্যমে বাংলাদেশের মানবাধিকারের স্বরূপ প্রকাশ পেয়েছে বলে মন্তব্য করেছে আন্তর্জাতিক মানবাধিকার সংস্থা অ্যামনেস্টি ইন্টারন্যাশনাল। সংস্থার পক্ষ থেকে বলা হয়েছে, আদালতের মাধ্যমে তার বিরুদ্ধে রাজনৈতিক প্রতিশোধ নেওয়া হয়েছে।
সোমবার ড. ইউনূস ও তার তিন সহকর্মীকে শ্রম আইনে দোষী সাব্যস্ত করে আদলত ৬ মাসের কারাদণ্ড ঘোষণার পর এক্স অ্যাকাউন্টে দেওয়া প্রতিক্রিয়ায় অ্যামনেস্টি ইন্টারন্যাশনালের দক্ষিণ এশিয়ার আঞ্চলিক কার্যালয় এ মন্তব্য করেছে।",40.95969750611049,28.0
19826823,118,রাজনীতি,আগামীর বাংলাদেশের নেতৃত্বের জন্য তরুণদের প্রস্তুত করতে হবে: বাহাউদ্দিন নাছিম,"আওয়ামী লীগের যুগ্ম সাধারণ সম্পাদক ও ঢাকা-৮ আসনে দলটির প্রার্থী (নৌকা) আ ফ ম বাহাউদ্দিন নাছিম বলেছেন, বিএনপি-জামায়াতকে প্রতিহত করতে পারলে আমরা ধ্বংসাত্মক রাজনীতির হাত থেকে দেশকে রক্ষা করতে পারব। এতে আমাদের দেশের আইনশৃঙ্খলা পরিস্থিতির উন্নতি হবে। চাঁদাবাজ ও মাদকমুক্ত বাংলাদেশ আমরা গড়তে পারব। আগামীর বাংলাদেশের নেতৃত্ব দেওয়ার জন্য আমাদের তরুণদের প্রস্তুত করতে হবে।
বুধবার ঢাকা-৮ আসনে নির্বাচনি জনসভায় তিনি এসব কথা বলেন।
আসন্ন দ্বাদশ জাতীয় সংসদ নির্বাচনকে কেন্দ্র বাহাউদ্দিন নাছিমের নির্বাচনি প্রচারণায় মুখরিত এলাকা। তিনি বুধবার বেলা ১১টার দিকে শান্তিনগর পীর সাহেবের গলি এলাকা থেকে গণসংযোগ শুরু করেন। বিকাল ৩টার দিকে এফবিসিসিআই মিলনায়তনে স্থানীয় নেতাদের সঙ্গে মতবিনিময় সভা করেনন আওয়ামী লীগের এই প্রার্থী। বিকাল ৫টার দিকে সিদ্ধেশ্বরী খেলার মাঠে বিশাল জনসভায় অংশগ্রহণ করেন তিনি। রাত সাড়ে ৮টার দিকে ফকিরাপুলে জেলা ক্রীড়া সংস্থার (ডিডিএস) উদ্যোগে ডিএসসিসির ৯নং ওয়ার্ডের আওয়ামী লীগ ও সহযোগী অঙ্গসংগঠনের নেতাদের সঙ্গে মতবিনিময় সভা করেন নাছিম।
এদিন ডিএসসিসির ৯নং ওয়ার্ডের দৈনিক বাংলার মোড়, ফকিরাপুল কালভার্ট রোডে গাউসেপাক বিপণি বিতান, দিলকুশা কৃষি ভবন টাওয়ার সংলগ্ন এলাকা, মতিঝিল ব্যাংক পাড়ার জনতা ব্যাংক, সোনালী ব্যাংক ও বাংলাদেশ ব্যাংক এলাকায় নৌকার এই প্রার্থীর পক্ষে গণসংযোগ করেন দলীয় নেতাকর্মীরা।
নির্বাচনি জনসভায় বাহাউদ্দিন নাছিম আরও বলেন, দেশরত্ন শেখ হাসিনা যদি পঞ্চমবারের মতো প্রধানমন্ত্রী হন তাহলে দেশ থেকে সাম্প্রদায়িক শক্তি ও জঙ্গিবাদী শক্তি নির্মূল হবে। এদের নির্মূল করতে পারলেই বাংলাদেশের উন্নতি হবে। তাই দেশের মানুষের স্বার্থের জন্য স্বাধীনতাবিরোধী শক্তির হাত থেকে দেশের রাজনীতিকে মুক্ত করতে হবে। আর এই সব কিছুই সম্ভব হবে শেখ হাসিনাকে নৌকা মার্কায় ভোট দিয়ে বিজয়ী করলে। আর যারা দেশপ্রেমিক নয়, তাদের বিরুদ্ধে দল-মত নির্বিশেষে সবাইকে ঐক্যবদ্ধ হয়ে রুখে দাঁড়াতে হবে। এই রুখে দাঁড়ানোর মতো সৎ সাহসী ও নেতৃত্ব দেওয়ার মতো সাহসী নেতা হলেন বঙ্গবন্ধুকন্যা শেখ হাসিনা। কারণ, তিনি দুর্নীতির বিরুদ্ধে কথা বলেন। অনেকেই দুর্নীতির বিরুদ্ধে কথা বলার সাহস রাখে না। কেন রাখে না, সে ব্যাখ্যা তারা জানে।",39.85650728951413,29.0
19826135,90,রাজনীতি,দ্বাদশ জাতীয় সংসদ নির্বাচন উপলক্ষ্যে সশস্ত্র বাহিনী মোতায়েন,"আগামী ৭ জানুয়ারি অনুষ্ঠিতব্য দ্বাদশ জাতীয় সংসদ নির্বাচন উপলক্ষ্যে দেশের ৬২টি জেলায় সশস্ত্র বাহিনী মোতায়েন করা হয়েছে। আন্তঃবাহিনী জনসংযোগ পরিদপ্তর (আইএসপিআর) তাদের ওয়েবসাইটে দেওয়া এক সংবাদ বিজ্ঞপ্তিতে এ তথ্য জানিয়েছে।
এতে বলা হয়েছে, আসন্ন দ্বাদশ জাতীয় সংসদ নির্বাচন আগামী ৭ জানুয়ারি ২০২৪ তারিখে অনুষ্ঠিত হতে যাচ্ছে। জাতীয় সংসদ নির্বাচন অবাধ, সুষ্ঠু, নিরপেক্ষ ও শান্তিপূর্ণভাবে সম্পন্ন করার লক্ষ্যে স্থানীয় বেসামরিক প্রশাসনকে সহায়তা প্রদানের নিমিত্তে গণপ্রজাতন্ত্রী বাংলাদেশের সংবিধানের ১২৬ অনুচ্ছেদ অনুসারে “In Aid to the Civil Power” এর আওতায় সশস্ত্র বাহিনী নিয়োজিত হয়েছে। সশস্ত্র বাহিনী ভোটগ্রহণের পূর্বে, ভোটগ্রহণের দিন ও ভোটগ্রহণের পরে শান্তি-শৃঙ্খলা নিয়ন্ত্রণ নিশ্চিত করার লক্ষ্যে দেশব্যাপী ৩-১০ জানুয়ারি ২০২৪ তারিখ পর্যন্ত নির্বাচন কমিশন/স্থানীয় বেসামরিক প্রশাসনকে সহায়তা প্রদান করবে।
সংবাদ বিজ্ঞপ্তিতে আরও বলা হয়েছে, সশস্ত্র বাহিনীর সদস্যগণ প্রতিটি জেলা/উপজেলা/মেট্রোপলিটন এলাকার নোডাল পয়েন্ট (Nodal Point) ও অন্যান্য সুবিধাজনক স্থানে অবস্থান করবে। সংশ্লিষ্ট রিটার্নিং অফিসারের অনুরোধক্রমে ও সমন্বয়ের মাধ্যমে বাহিনীসমূহ এলাকাভিত্তিক মোতায়েন সম্পন্ন করছে। সেনাবাহিনী ৬২টি জেলায় নিয়োজিত হয়েছে। সমতলে সীমান্তবর্তী ৪৫টি উপজেলায় বিজিবি এককভাবে দায়িত্ব পালন করবে; এছাড়াও সীমান্তবর্তী ৪৭টি উপজেলায় সেনাবাহিনী বিজিবির সাথে এবং উপকূলীয় ৪টি উপজেলায় কোস্ট গার্ড এর সাথে সমন্বয়ের মাধ্যমে যৌথভাবে দায়িত্ব পালন করবে। উপকূলীয় দুটি জেলাসহ (ভোলা ও বরগুনা) সর্বমোট ১৯টি উপজেলায় বাংলাদেশ নৌবাহিনী দায়িত্ব পালন করবে। বাংলাদেশ বিমান বাহিনী হেলিকপ্টারযোগে দুর্গম পার্বত্য অঞ্চলের ভোট কেন্দ্রসমূহে প্রয়োজনীয় হেলিকপ্টার সহায়তা প্রদান করবে। এছাড়াও জরুরি প্রয়োজনে নির্বাচনি সহায়তা প্রদানের লক্ষ্যে বাংলাদেশ বিমান বাহিনীর প্রয়োজনীয় সংখ্যক হেলিকপ্টার প্রস্তুত রাখা হয়েছে।
সশস্ত্র বাহিনী বিভাগে বিভিন্ন মন্ত্রণালয়/বিভাগ ও আইন-শৃংখলা বাহিনীর প্রতিনিধিদের সমন্বয়ে যৌথ সমন্বয় সেল স্থাপন করা হয়েছে, যা ১০ জানুয়ারি ২০২৪ পর্যন্ত কার্যকর থাকবে। আসন্ন দ্বাদশ জাতীয় সংসদ নির্বাচন ২০২৪ উপলক্ষ্যে শান্তি-শৃঙ্খলা রক্ষার জন্য প্রয়োজনীয় সহায়তা প্রদানে সশস্ত্র বাহিনী সর্বাত্মক প্রস্তুতি গ্রহণ করেছে।",39.842649423904255,30.0
19824203,14,খেলাধুলা,যে কারণে এক গায়ককে ৯০ লাখ টাকার ঘড়ি উপহার দিলেন রোনাল্ডো,"নতুন বছরকে (২০২৪) বরণ করে নিতে থার্টিফার্স্ট নাইট উদযাপন করেছে বিশ্ববাসী। তবে অন্য কারণে ২০২৩ সালের শেষ দিনটি ক্রিস্টিয়ানো রোনাল্ডোর জন্য ছিল বিশেষ। ৩১ ডিসেম্বর পর্তুগিজ সুপারস্টারের মা মারিয়া দোলোরেস এভেইরোর জন্মদিন। যে কারণে সৌদি আরব থেকে পর্তুগালের মাদেইরা শহরে ছুটে যান সিআরসেভেন। উৎসবমুখর পরিবেশে উদযাপন করেন মায়ের জন্মদিন। ব্যবস্থা ছিল সংগীতানুষ্ঠানেরও। বার্থডে পার্টিতে যে শিল্পী গান করেছেন, তাকে ৯০ লাখ টাকা দামের একটি ঘড়ি উপহার দিয়েছেন রোনাল্ডো।
১৯৫৪ সালের ৩১ ডিসেম্বর জন্মগ্রহণ করেন দোলোরেস এভেইরো। গত রোববার ৬৯ বছর বয়সে পদার্পণ করেন ক্রিস্টিয়ানো রোনাল্ডোর মা। পর্তুগিজ সুপারস্টারের মায়ের জন্মদিনের অনুষ্ঠানে গান করেন ব্রাজিলিয়ান সংগীত শিল্পী লুয়ান সান্তানা। সোশ্যাল মিডিয়ায় ভাইরাল হওয়া ভিডিওতে দেখা যায়, পার্টি শেষে একান্তে গায়ক সান্তানাকে একটি ঘড়ির বক্স উপহার দেন বিশ্ব তারকা ফুটবলার।
দামি রোলেক্স ঘড়ি দেখে চমকে যান সিঙ্গার সান্তানা, ধন্যবাদ জানান পর্তুগাল অধিনায়ককে। রোমাঞ্চিত সান্তানা তখন বলছিলেন, আপনি জানেন কি এটা আমার প্রথম রোলেক্স? সত্যিই এটা আমার প্রথম রোলেক্স ঘড়ি। কি দারুণ মুহূর্ত! এমন (কিংবদন্তি ফুটবলার) একজনের কাছ থেকে উপহার পাচ্ছি আমি!’
নিজের ইনস্টাগ্রামে সান্তানা লিখেছেন, রোনাল্ডোর পরিবারের সঙ্গে ২০২৪ সাল শুরু করাটা কত সম্মানের! আমন্ত্রণ করার জন্য ধন্যবাদ।’
গোলডটকম জানিয়েছে, রোনাল্ডোর দেওয়া রোলেক্স ঘড়িটির বাজারদর ৬৫ হাজার পাউন্ড। বাংলাদেশি মুদ্রায় ৯০ লাখ ৩২ হাজার টাকারও বেশি।
জন্মদিনে মায়ের জন্যও উপহার নিয়ে যান ক্রিস্টিয়ানো রোনাল্ডো। বিশ্ববিখ্যাত জার্মান গাড়ি প্রস্তুতকারক কোম্পানি পোরশার কায়েন মডেলের একটি গাড়ি উপহার দেন আল নাসর তারকা। মেইল অনলাইন জানিয়েছে, বিলাসবহুল গাড়িটির বাজারমূল্য ১ লাখ ডলার বা ১ কোটি টাকারও বেশি।",38.81864048515762,31.0
19824690,29,লাইফস্টাইল,"খতনায় ‘ভুল অ্যানেসথেসিয়া’, ৪ দিনেও জ্ঞান ফেরেনি শিশু আয়ানের","রাজধানীর বাড্ডায় বেসরকারি ইউনাইটেড মেডিকেল কলেজ হাসপাতালে খতনার সময় ‘ভুল অ্যানেসথেসিয়া’ দেওয়ায় মৃত্যুর মুখে পড়েছে ৫ বছরের শিশু আয়ান। ৪ দিনেও তার জ্ঞান ফেরেনি। উন্নত চিকিৎসার জন্য শিশুটিকে গুলশান-২ নম্বরের ইউনাইটেড হাসপাতালে নেওয়া হয়েছে।
শিশুর বাবা শামীম আহমেদ বলেন, ৩১ ডিসেম্বর ইউনাইটেড মেডিকেল কলেজ হাসপাতালে বাচ্চাকে (আয়ান) সুন্নতে খতনা করাতে নিয়ে যাই। সেখানে তাকে প্রথমে অ্যানেসথেসিয়া দেওয়া হয়। তাকে ওই অবস্থায় রেখে মেডিকেল শিক্ষার্থীদের ঘণ্টা দুয়েকের মতো ক্লাস নেওয়া হয়। শেষের দিকে যখন তারা আয়ানের পালস পাচ্ছিল না, তখন তার বুকে প্রেসার দিতে থাকে। আমরা বুঝতে পারি- ভুল কিছু একটা হয়েছে। কিছুক্ষণ পর হাসপাতাল কর্তৃপক্ষ আমাদের জানায়, উন্নত চিকিৎসার জন্য আয়ানকে গুলশান-২ ইউনাইটেড হাসপাতালে নিয়ে যেতে হবে। পরে সেখানে নেওয়া হয়।
শিশুর বাবা আরও বলেন, আজকে ৪ দিন হলো তাকে পিআইসিইউতে রেখে চিকিৎসা দেওয়া হচ্ছে, কিন্তু তার কোনো রেসপন্স পাওয়া যাচ্ছে না। সকাল থেকে ডাক্তাররা আমাদের সঙ্গে যেভাবে কথা বলছেন, আমরা বুঝতে পারছি- বাচ্চা হয়তো আর বেঁচে নেই। আমার আর কোনো চাওয়া নেই। সন্তানকে আমি জীবিত ফেরত চাই। অ্যানেসথেসিয়া প্রয়োগে ভুলের কারণেই শিশু আয়ান মৃত্যুর মুখোমুখি বলে দাবি করেন তিনি।
হাসপাতাল সূত্রে জানা যায়, শিশুটিকে অ্যানেসথেসিয়া প্রয়োগ করেন ডা. সাব্বির আহমেদ। আর সার্জারি করেছেন ডা. মেহজাবীন। 
শিশু আয়ানের স্বজন হাবিবুর রহমান বলেন, খতনা কী এমন জিনিস, যেটা করতে গেলে বাচ্চাটিকে একেবারে পিআইসিইউতে নিয়ে যেতে হয়? তার মানে নিশ্চয়ই তার সঙ্গে খারাপ কিছু হয়েছে। তারা তাদের শিক্ষার্থীদের শেখাবে, এজন্য ঘণ্টার পর ঘণ্টা অ্যানেসথেসিয়া দিয়ে ফেলে রাখবে, আমরা তো এজন্য হাসপাতালে যাইনি।
তিনি বলেন, আমরা রিপোর্ট-কাগজপত্রসহ বঙ্গবন্ধু শেখ মুজিব মেডিকেল বিশ্ববিদ্যালয়ের (বিএসএমএমইউ) একজন চিকিৎসকের সঙ্গে কথা বলেছি। এরপর তিনি তাৎক্ষণিক ইউনাইটেড হাসপাতালে কর্তব্যরত অ্যানেসথেসিয়া বিভাগের সেই চিকিৎসকের সঙ্গে কথা বলেন। তিনি শিশুটির ক্ষেত্রে ভুল অ্যানেসথেসিয়া দেওয়ার বিষয়টি স্বীকারও করেছেন বলে আমরা জেনেছি। আমাদের বাচ্চার যদি এখন কিছু হয় তাহলে এর পুরো দায় ইউনাইটেড হাসপাতাল কর্তৃপক্ষের।
ঘটনার সুষ্ঠু তদন্ত ও বিচার দাবি করে তিনি বলেন, পরিবার মামলার প্রস্তুতি নিচ্ছে। সবাই সহযোগিতা করবেন, যেন ক্ষমতাবলে ছাড় না পেয়ে যায়।
এ বিষয়ে কথা বলতে অভিযুক্ত চিকিৎসক ডা. সাব্বির আহমেদ ও ডা. মেহজাবীনের সঙ্গে একাধিকবার যোগাযোগের চেষ্টা করা হলেও তাদের কাউকে পাওয়া যায়নি।",38.66819150868722,32.0
19826293,112,রাজনীতি,মনোনয়নপত্র দাখিলের দিনই নির্বাচন হয়ে গেছে: ড. মঈন খান,"বিএনপির স্থায়ী কমিটির সদস্য ড. আবদুল মঈন খান বলেছেন, যেদিন মনোনয়নপত্র দাখিল করেছে, সেদিনই তো নির্বাচন হয়ে গেছে। তাই বাংলাদেশে দ্বাদশ জাতীয় সংসদ কোনো গুরুত্ব বহন করে না।
বুধবার জাতীয় প্রেসক্লাবের সামনে বাংলাদেশ জাতীয়তাবাদী কৃষক দলের আয়োজনে এক সংক্ষিপ্ত সমাবেশে তিনি এসব কথা বলেন। সমাবেশ শেষে তোপখানা রোডসহ আশপাশ এলাকা লিফলেট বিতরণ করা হয়।
ড. আবদুল মঈন খান বলেন, বাংলাদেশের মানুষ নির্বাচন বর্জন করেছে। কারণ এ দেশে কোনো সুষ্ঠু নির্বাচন হয় না। জনগণের ইচ্ছার কোনো প্রতিফলন হয় না।
আরও পড়ুন:আমেরিকা কার্ড ফেলেনি, খেলা তো এখনো বাকি: ব্যারিস্টার পার্থ
তিনি আরও বলেন, আওয়ামী লীগের উদ্দেশে কীভাবে দিনের ভোট রাতে করবে অথবা ভুয়া সাজানো একটি নির্বাচন করবে এবং সেই নির্বাচনের মাধ্যমে ভুয়া একটি ফল তৈরি করে তাদের ইচ্ছামতো একটি সরকার গঠন করবে। একদলীয় বাকশাল সরকার গঠন করবে সেই উদ্দেশে তারা এই নির্বাচনের নামে একটা নাটক তৈরি করছে। ইতোমধ্যে প্রত্যেকটা দেশ বলে দিয়েছে বাংলাদেশের যে নির্বাচন হচ্ছে, এটি কোনো নির্বাচন নয়।
তিনি আরও বলেন, প্রহসনের নির্বাচনের মাধ্যমে এই সরকার তাদের ক্ষমতা দীর্ঘস্থায়ী করতে চায়। তারা ক্ষমতার মাধ্যমে মেগাদুর্নীতি করে অবৈধ সংসদ গঠন করবে। বিগত ১৫ বছরে এই সরকার ঋণের পরিমাণ ১০০ বিলিয়ন ডলারে উন্নীত করেছে। এই দায়দায়িত্ব চাপিয়ে দিয়েছে বাংলাদেশের খেটে খাওয়া মানুষের ট্যাক্সের ওপরে। এই টাকা তারা লোপাট করে বিদেশে পাচার করে বেগমপাড়া তৈরি করেছে। তারা এই টাকা দিয়ে মালয়েশিয়া সেকেন্ড হোম তৈরি করেছে।
বাংলাদেশের মানুষ আজ থেকে ৫২ বছর আগে মুক্তিযুদ্ধ করে এই দেশে স্বাধীন করেছিল। আমরা বলেছিলাম একটি স্বাধীন দেশ চাই যে দেশে থাকবে গণতন্ত্র গরিব মানুষের স্বাধীনতা। আমরা বিগত এক বছর ধরে প্রতিবাদ করেছি। শুধু একটি সুষ্ঠু নির্বাচনের মাধ্যমে এ দেশের পরিবর্তন আনার জন্য। আমরা সংঘাতের রাজনীতিতে বিশ্বাস করি না। আমরা চাই বাংলাদেশের মানুষ গণতান্ত্রিক আন্দোলনের মাধ্যমে এ দেশের পরিবর্তন আনতে। এই সরকার দেশের সাধারণ মানুষের মৌলিক অধিকার ক্ষুন্ন করেছে। এখন
এই সরকারের স্লোগান হলো— আমার ভোট আমি দেব দিনের ভোট রাতে দেব। এই সরকারকে বুঝতে হবে ২০২৪ সাল কিন্তু ২০১৪ সাল নয়। এই ভুয়া নির্বাচনের মাধ্যমে আগামী পাঁচ বছরের জন্য ক্ষমতা পাকাপোক্ত করে নেবে এ চিন্তা করার কোনো সুযোগ নেই। আমরা নিয়মতান্ত্রিক আন্দোলনের মাধ্যমে মোকাবিলা করব কিন্তু শান্তি ভঙ্গ করব না। আমরা গণতন্ত্র ফিরিয়ে আনব ইনশাআল্লাহ।
বাংলাদেশ জাতীয়তাবাদী কৃষকদলের সহসভাপতি আলহাজ্ব খলিলুর রহমান ভিপি ইব্রাহিমের নেতৃত্বে এ সময় আরও উপস্থিত ছিলেন বিএনপির সহদপ্তর সম্পাদক তাইফুল ইসলাম টিপু, জাতীয়তাবাদী কৃষক দলের সহসভাপতি আবুল বাশার আকন, জামাল উদ্দিন খান মিলন, যুগ্ম সম্পাদক ফেরদাউস পাটোয়ারী প্রমুখ।",38.62343113223873,33.0
19826826,121,রাজনীতি,বিএনপি-জামায়াত সমর্থিত আইনজীবীদের আদালত বর্জন অব্যাহত,"গণতন্ত্র ও আইনের শাসন পুনঃপ্রতিষ্ঠা এবং বিচারের নামে অবিচার বন্ধের দাবিতে বুধবার তৃতীয় দিনের মতো আদালত বর্জন করেছেন বিএনপি-জামায়াত সমর্থিত আইনজীবীরা। সুপ্রিমকোর্ট, ঢাকা কোর্ট ও সারা দেশের আদালতগুলোতে এ কর্মসূচি পালিত হয়।
বুধবার সকাল ৯টা থেকে বিকাল ৪টা পর্যন্ত সুপ্রিমকোর্ট আইনজীবী সমিতির সামনে কয়েকশ আইনজীবী অবস্থান নিয়ে আদালত বর্জন কর্মসূচি পালন করছেন। তারা আইনজীবীদের মাঝে আদালত বর্জনের লিফলেট বিতরণ করেন এবং সরকারবিরোধী বিভিন্ন স্লোগান দেন।
সমাবেশে আইনজীবী সমিতির সাবেক সভাপতি জয়নুল আবেদীন বলেন, আইনের শাসন ও বিচার বিভাগ নিরপেক্ষভাবে তাদের দায়িত্ব পালন করুক এটা আমরা চাই। আমরা আদালতের বিরুদ্ধে নই। কিন্তু আমরা এই আন্দোলনের মাধ্যমে একটি জিনিস সবাইকে স্মরণ করে দিতে চাই যে আদালত জনগণের জন্য। আদালতের জন্য জনগণ নয়। এই জনগণ যাতে করে আদালত কর্তৃক নিষ্পেষিত না হয় এবং আদালত তাদের ভূমিকা সঠিকভাবে পালন করতে পারেন। কোনো প্রশাসনিক যন্ত্রের কাছে মাথানত না করে সেই সব কথা চিন্ত করে আজকে আইনজীবীরা আদলত বর্জন করে যাচ্ছেন।
ইউনাইটেড লইয়ার্স ফ্রন্টের (ইউএলএফ) কো-কনভেনর সুব্রত চৌধুরী বলেন, বাংলাদেশের আইনজীবীরা বিচার বিভাগের স্বাধীনতা ও নিরপেক্ষতার জন্য যুগে যুগে আন্দোলন করেছেন। আমরা অনেকটা সফল হয়ে ছিলাম। কিন্তু দুর্ভাগ্যজনক হলো, গত ১৫ বছর ধরে বর্তমান সরকার আদালতসহ যেভাবে সব গণতান্ত্রিক প্রতিষ্ঠান ধ্বংস করেছে। এবং আদালতকে ব্যবহার করে বিরোধীদলীয় রাজনীতিবিদদের কারাগারে পাঠিয়েছে। অন্যান্য কাজ বাদ দিয়ে বিরোধী দলের নেতাকর্মীদের মামলাগুলো দ্রুত নিষ্পত্তি করে তাদের সাজা দিচ্ছে। এটা অগ্রহণযোগ্য। তার প্রতিবাদ হিসাবে দেশের বিচার বিভাগ যাতে আগামী দিনে তাদের যে দায়িত্ব যথাযথভাবে পালন করতে পারে সেজন্য এই আদালত বর্জনের মধ্য দিয়ে তাদের একটি মেসেজ দিচ্ছি।
এ বিষয়ে বিএনপির আইন সম্পাদক ও জাতীয়তাবাদী আইনজীবী ফোরামের মহাসচিব ব্যারিস্টার কায়সার কামাল বলেন, দেশে গণতন্ত্র পুনঃপ্রতিষ্ঠিত হবে, বাকস্বাধীনতা পুনঃপ্রতিষ্ঠিত হবে। মানবাধিবার প্রতিষ্ঠিত হবে। আইন ও শাসন গণতন্ত্র পুনঃপ্রতিষ্ঠিত হবে। সেই লক্ষে আমরা আন্দোলন করছি। আমরা সকাল ৯টা থেকে বিকাল ৪টা পর্যন্ত আদালত বর্জন কর্মসূচি পালন করেছি। শুক্রবারও একই কর্মসূচি পালন করা হবে। সারা দেশে বিচারের নামে যে অবিচার-প্রহসন হচ্ছে তার প্রতিবাদে।
বুধবার সকাল ৯টা থেকে বিকাল ৫টা পর্যন্ত ঢাকার নিম্ন আদালতগুলোতে কর্মসূচি পালন করেন আইনজীবীরা। এ সময় জাতীয়তাবাদী আইনজীবী ফোরাম ঢাকা বার ইউনিটের সাধারণ সম্পাদক ওমর ফারুক ফারুকী, ঢাকা বারের সাবেক সভাপতি মোহসীন মিয়া, ইকবাল হোসেন, সাবেক সাধারণ সম্পাদক খোরশেদ মিয়া আলম, হযরত আলী, জামায়াতপন্থি লইয়ার্স কাউন্সিলের নেতা এসএম কামাল উদ্দিন, আব্দুর রাজ্জাকসহ আরও অনেকে উপস্থিত ছিলেন।",38.42973290928602,34.0
19826294,113,রাজনীতি,পাতানো নির্বাচনকে ‘না’ বলুন; ভোটদানে বিরত থাকুন: জামায়াত,"সরকার কথিত নির্বাচনের নামে প্রহসন করে দেশের গণতন্ত্র ও গণতান্ত্রিক প্রতিষ্ঠানগুলোকে রীতিমতো রঙ্গশালায় পরিণত করেছে বলে মন্তব্য করেছেন জামায়াতে ইসলামীর কেন্দ্রীয় কর্মপরিষদ সদস্য ও ঢাকা মহানগরী উত্তরের সেক্রেটারি ড. মুহাম্মদ রেজাউল করিম।
বুধবার সকালে ঢাকা মহানগরী উত্তর আয়োজিত কাজীপাড়া স্টেশন, বাজার ও রোকেয়া সরণিতে গণসংযোগ ও লিফলেট বিতরণকালে এসব কথা বলেন তিনি।
আরও পড়ুন:ড. ইউনূসকে কারাদণ্ড, যা বলল জামায়াত
ড. রেজাউল করিম বলেন, ফ্যাসিস্ট, কর্তৃত্ববাদী, স্বৈরাচারী, অবৈধ ও জুলুমবাজ সরকার নিজেদের রাজনৈতিক উচ্চাভিলাষ চরিতার্থ করার জন্যই পরিকল্পিতভাবেই দেশকে গভীর সংকটের মুখে ঠেলে দিয়েছে। তারা দেশকে অঘোষিতভাবে একদলীয় বাকশালী ও মাফিয়াতান্ত্রিক রাষ্ট্রে পরিণত করার গভীর ষড়যন্ত্রে লিপ্ত। সে ষড়যন্ত্র বাস্তবায়নের জন্যই তারা দেশে নির্বাচনের নামে ইতিহাসের নির্মম ও নিকৃষ্ট তামাশার আয়োজন করেছে।
তিনি আরও বলেন, আর সে কাজে সহযোগীর ভূমিকা পালন করছে, কথিত নির্বাচন কমিশনের নামের ‘ইন্তিকাল কমিশন’। তাই সরকার ও ইন্তিকাল কমিশনের যুগপৎ ষড়যন্ত্র মোকাবিলায় ৭ জানুয়ারির সাজানো ও পাতানো নির্বাচনকে ‘না’ এবং সম্মিলিতভাবে ভোট বর্জন করতে হবে। তিনি নির্বাচন প্রত্যাখ্যানকে গণআন্দোলনে রূপ দিতে দলমত নির্বিশেষে সকলকে এক প্লাটফরমে ঐক্যবদ্ধ হওয়ার আহ্বান জানান। অন্যথায় আমাদের জাতিসত্ত্বা হুমকির মুখোমুখি হবে। 
এ সময় উপস্থিত ছিলেন কেন্দ্রীয় মজলিশে শুরা সদস্য ও ঢাকা মহানগরী উত্তরের সহকারী সেক্রেটারি ডা. ফখরুদ্দীন মানিক, ঢাকা মহানগরী উত্তরের কর্মপরিষদ সদস্য এসএ টুটুল, ঢাকা মহানগরী উত্তরের মজলিশে শুরা সদস্য অধ্যাপক ইবনে তালেব, আব্দুল আউয়াল আজম ও আব্দুল মতিন খান প্রমুখ।",38.196573475076974,35.0
19824691,30,আইন,সগিরা মোর্শেদ হত্যা মামলায় যুক্তি উপস্থাপন ১৪ জানুয়ারি,"রাজধানীর সিদ্ধেশ্বরীতে সগিরা মোর্শেদ হত্যা মামলার যুক্তিতর্ক উপস্থাপনের জন্য আগামী ১৪ জানুয়ারি দিন ধার্য করেছেন আদালত।
বুধবার ঢাকার দ্রুতবিচার ট্রাইব্যুনাল ১-এর বিচারক রফিকুল ইসলামের আদালতে এ মামলার যুক্তিতর্ক উপস্থাপনের জন্য দিন ধার্য ছিল।
এদিন বাদীপক্ষে আংশিক যুক্তি উপস্থাপন শুনানি শেষে আদালত অবশিষ্ট শুনানির জন্য নতুন এদিন ধার্য করেন।
মামলার আসামিরা হলেন— নিহতের ভাশুর ডা. হাসান আলী চৌধুরী ও তার স্ত্রী সায়েদাতুল মাহমুদা ওরফে শাহীন, শ্যালক আনাস মাহমুদ ওরফে রেজওয়ান ও মারুফ রেজা। বাদীপক্ষের আইনজীবী ফারুক আহমেদ বিষয়টি নিশ্চিত করেছেন।
মামলাটিতে ৫৭ সাক্ষীর মধ্যে ১৭ জনের সাক্ষ্যগ্রহণ করেন আদালত।
২০২০ সালের ১৬ জানুয়ারি মামলার তদন্ত কর্মকর্তা পুলিশ ব্যুরো অব ইনভেস্টিগেশনের (পিবিআই) পুলিশ পরিদর্শক রফিকুল ইসলাম আদালতে অভিযোগপত্র দাখিল করেন।
তদন্ত কর্মকর্তা অভিযোগপত্রে উল্লেখ করেন, সগিরা মোর্শেদের পরিবারের সঙ্গে আসামি শাহীনের বিভেদ তৈরি হয়েছিল। এ ছাড়া সগিরাকে অনেক অপছন্দ করতেন এবং শিক্ষাগতযোগ্যতা নিয়ে সগিরা-শাহীনেরও মধ্যে দ্বন্দ্ব ছিল। সম্বোধন করা নিয়েও পারিবারিক দ্বন্দ্ব ছিল।
সগিরার কাজের মেয়েকে মারধর করে আসামি ডা. হাসান আলী চৌধুরী। এ নিয়ে পারিবারিক বৈঠকে শাহীন সগিরাকে দেখে নেওয়ার হুমকি দেয়। আসামিরা নিজেদের বাসায় বসে সগিরাকে হত্যার পরিকল্পনা করেন। পরিকল্পনা অনুযায়ী ডা. হাসান আলী তার চেম্বারে অপর আসামি মারুফ রেজার সঙ্গে ২৫ হাজার টাকায় হত্যার চুক্তি করে।
১৯৮৯ সালের ২৫ জুলাই মারুফ রেজা ও আনাস মাহমুদ সগিরাকে গুলি করে হত্যা করে। ওই ঘটনায় সগিরার স্বামী বাদী হয়ে মামলাটি করেন।
২০২১ সালের ২ ডিসেম্বর ঢাকা মহানগর দায়রা জজ কেএম ইমরুল কায়েশের আদালত সগিরা মোর্শেদের ভাশুরসহ চারজনের বিরুদ্ধে অভিযোগ গঠন করেন। এর মধ্য দিয়ে দীর্ঘ ৩১ বছর পর এ মামলার আনুষ্ঠানিক বিচারকাজ শুরু হয়। এর পর গত বছরের ১১ জানুয়ারি মামলার বাদী ও সগিরা মোর্শেদের স্বামী আব্দুস সালাম চৌধুরী আদালতে সাক্ষ্য দেন। এর মধ্য দিয়ে এ মামলার সাক্ষ্যগ্রহণ শুরু হয়।",37.564617867995246,36.0
19826288,108,রাজনীতি,অ্যামনেস্টি টিআইবি সুজনের ভূমিকা একসূত্রে গাঁথা: কাদের,"অ্যামনেস্টি ইন্টারন্যাশনাল, টিআইবি ও সুজনের ভূমিকা একসূত্রে গাঁথা বলে মন্তব্য করেছেন আওয়ামী লীগের সাধারণ সম্পাদক ওবায়দুল কাদের। তিনি বলেছেন, এই সরকারের প্রতি অ্যামনেস্টির একটা বৈরী মনোভাব রয়েছে। বাংলাদেশে টিআইবি ও সুজনের ভূমিকা একসূত্রে গাঁথা।
বুধবার ধানমন্ডির আওয়ামী লীগ সভাপতির কার্যালয়ে সংবাদ সম্মেলনে তিনি এসব কথা বলেন।
শ্রম অধিকার লঙ্ঘনের মামলায় নোবেলজয়ী অর্থনীতিবিদ ড. মুহাম্মদ ইউনূসের সাজা নিয়ে অ্যামনেস্টি ইন্টারন্যাশনাল যে বিবৃতি দিয়েছে, তার সমালোচনা করেন ওবায়দুল কাদের।
তিনি বলেন, আমরা অ্যামনেস্টি ইন্টারন্যাশনালের কাছে জানতে চাই-আমাদের দেশে শ্রমিকদের অধিকার বিষয়ে মামলার যে রায় স্বাধীন আদালত দিয়েছেন, সেটা নিয়ে এতো মাথাব্যথা; গাজায় গণহত্যা নিয়ে তাদের কী ভূমিকা। সেখানে ৯৪ জন সাংবাদিককে হত্যা করা হয়েছে। এ ব্যাপারে কিছু বলেছে? এই একজন ব্যক্তির জন্য যে রায়, সে রায়কে তারা কটাক্ষ করছে। ইসরাইলের বিরুদ্ধে তো একটা কথাও বলেনি।
বিএনপি-জামায়াত আন্দোলনে ব্যর্থ হয়ে লিফলেট বিতরণ করছে উল্লেখ করে তিনি বলেন, এই দলটি ব্যর্থতার চোরাবালিতে আটকে গেছে। এখান থেকে তারা বের হতে পারছে না। হরতাল-অবরোধ দিলে রাস্তায় যানজট লেগে যাচ্ছে।",37.55142418024025,37.0
19824202,13,খেলাধুলা,"২৪ ওভারও খেলতে পারেনি দক্ষিণ আফ্রিকা, ৫৫ রানে অলআউট","মোহাম্মদ সিরাজের গতির মুখে পড়ে ২৩.২ ওভারে ৫৫ রানেই অলআউট দক্ষিণ আফ্রিকা।
প্রথম টেস্টে ভারতকে ইনিংস ও ৩২ রানে হারিয়ে হোয়াইটওয়াশে প্রত্যাশিত দক্ষিণ আফ্রিকা কেপ টাউন টেস্টে চরম ব্যাটিং বিপর্যয়ে পড়ে যায়।
মোহাম্মদ সিরাজ ৯ ওভারে মাত্র ১৫ রানে ৬ উইকেট শিকার করেন। এছাড়া ২টি করে উইকেট নেন জসপ্রিত বুমরাহ ও মুকেশ কুমার।
দুই টেস্টের সিরিজের প্রথমটিতে সেঞ্চুরিয়ানে ভারতকেইনিংস ব্যবধানে হারায় স্বাগতিক দক্ষিণ আফ্রিকা। প্রথম টেস্টে হেরে হোয়াইটওয়াশের শঙ্কায় পড়ে যাওয়া ভারত সিরিজের দ্বিতীয় এবং শেষ টেস্টে দারুণভাবে ঘুরে দাঁড়িয়েছে।
তিন তারকা পেসার মোহাম্মদ সিরাজ, জসপ্রিত বুমরাহ ও মুকেশ কুমারের গতির মুখে পড়ে বিধ্বস্ত হয় প্রোটিয়া ব্যাটসম্যানরা।",37.45393110177109,38.0
19826271,97,রাজনীতি,"নির্বাচনে জিতে গেছি, এই জেতা সেই জেতা নয়: শাহজাহান ওমর","ঝালকাঠি-১ (রাজাপুর-কাঠালিয়া) আসনে আওয়ামী লীগের নৌকা প্রতীকের প্রার্থী ব্যারিস্টার মুহাম্মদ শাহজাহান ওমর বীর উত্তম নিজ ইউনিয়নে নির্বাচনি জনসভায় বলেছেন, আমার প্রিয় শুক্তাগড়বাসী। এই নির্বাচনে জিতে গেছেন, এ জেতা সেই জেতা নয়, সব হার হার নয়, সব জিত জিত নয়। যে রকম ১৮ সালে আমি হেরেছি না?, আমি কি জনমানুষের কাছে হেরেছি? সব হার হার নয়। এ নির্বাচনে তো আমরা জিতে গেছি, এই জিত কি জিত?। তবে জিত হতে হবে।
তিনি বলেন, এ নির্বাচনে কিছু কিছু দেশি-বিদেশি চক্র আমাদের দিকে তীক্ষ্ণ দৃষ্টিতে নজর দিচ্ছে। বিশেষ করে আপনাদের এ সিটে অনেক সাংবাদিক, অনেক আমাদের বিরোধী দলীয় এজেন্ট, দেশি-বিদেশি এজেন্ট গোপনে তথ্য নেবে। যদি একটা জাল ভোট দেন সঙ্গে সঙ্গে কট হয়ে যাবেন। যদি একটা মৃত ব্যক্তির ভোট কাস্ট করেন কট হয়ে যাবেন। যারা বিদেশ থাকে তাদের ভোট দেন কট হয়ে যাবেন। দয়া করে এগুলো করবেন না।
রাজাপুর উপজেলার শুক্তাগড় ইউনিয়নের কেওতা ঘিগড়া ফাজিল মাদ্রাসা মাঠে ইউনিয়ন আওয়ামী লীগ ও সহযোগী সংগঠনের বুধবার বিকাল ৩ টার দিকে এ জনসভার আয়োজন করে।
শুক্তাগড় ইউনিয়ন আওয়ামী লীগ সভাপতি মুজিবুল হক মৃধার সভাপতিত্বে জনসভায় আরও বক্তৃতা করেন- জেলা আওয়ামী লীগের সহসভাপতি সঞ্জীব কুমার বিশ্বাস, উপজেলার চেয়ারম্যান অধ্যক্ষ মনিরুজ্জামান, উপজেলা আওয়ামী লীগ সভাপতি এএইচএম খায়রুল আলম সরফরাজ, সাধারণ সম্পাদক জিয়া হায়দার খান লিটন, সাবেক উপজেলা চেয়ারম্যান মিলন মাহমুদ বাচ্চু, মহিলা ভাইস চেয়ারম্যান আফরোজা আক্তার লাইজু, শুক্তাগড় ইউপি চেয়ারম্যান বিউটি সিকদার প্রমুখ।
পরে সন্ধ্যায় উপজেলা সদরের ২নং ওয়ার্ড আওয়ামী লীগ ও সহযোগী সংগঠনের আয়োজনে আরেকটি পথসভায় যোগ দেন শাহজাহান ওমর।",37.23952458151392,39.0
19826033,76,রাজনীতি,নওয়াজের সঙ্গে জোট গঠনের ইঙ্গিত মাওলানা ফজলুর রহমানের,"আসন্ন নির্বাচনে পাকিস্তান মুসলিম লীগের-নওয়াজ (পিএমএল-এন) সঙ্গে নির্বাচনী জোট গঠনের ইঙ্গিত দিয়েছেন দেশটির প্রভাবশালী ধর্মীয় সংগঠন জমিয়তে উলামায়ে ইসলামের (জেইউআই-) প্রধান মাওলানা ফজলুর রহমান।
মঙ্গলবার সাংবাদিকদের সঙ্গে আলাপকালে তিনি বলেন, পিএমএল-এনের আমলে দেশ উন্নয়ন ও সমৃদ্ধি দেখেছে।
ফজলুর রহমান জানান, তার দল দেশের সেবা করার জন্য নওয়াজ শরিফের নেতৃত্বাধীন দলের সঙ্গে কাজ করতে প্রস্তুত।উভয় দল যৌথভাবে নির্বাচনে প্রতিদ্বন্দ্বিতা করার এটাই প্রথম ঘটনা নয়।
তিনি বলেন, পাকিস্তান তেহরিক-ই-ইনসাফ (পিটিআই) ছাড়া সব রাজনৈতিক দল সবসময় একে অপরের ম্যান্ডেটকে সম্মান করেছিল। পিটিআইয়ের ম্যান্ডেট জাতি প্রত্যাখ্যান করেছিল।
আগামী ৮ ফেব্রুয়ারি অনুষ্ঠিতব্য নির্বাচনের মঞ্চায়ন নিয়েও সন্দেহ প্রকাশ করেছেন জমিয়তে উলামায়ে ইসলামের (জেইউআই-) প্রধান মাওলানা ফজলুর রহমান
তিনি বলেন, ঠান্ডা আবহাওয়ার কারণে ভোটকেন্দ্র স্থাপন করতে ব্যর্থ হলে নির্বাচন আয়োজক কর্তৃপক্ষের জন্য এটি একটি বড় চ্যালেঞ্জ হবে। এই ধরনের ব্যর্থতার পর ভোটারদের কম উপস্থিতি নির্বাচনী কারচুপির দরজা খুলে দেবে। ",36.51388940953679,40.0
19826279,99,রাজনীতি,বরিশালের ছয় আসনে ঝুঁকিতে নৌকা-লাঙ্গল,"ক্ষমতাসীন দলের মনোনয়ন আর সংসদ-সদস্য হয়েও ভোটের মাঠে সুবিধা করতে পারছেন না নৌকা ও লাঙ্গলের প্রার্থীরা। এই পরিস্থিতি বরিশাল বিভাগের ৬ নির্বাচনি এলাকায়। এসব আসনে স্বতন্ত্র জিতে গেলেও অবাক হওয়ার কিছু থাকবে না। ভোটের ৩ দিন বাকি থাকতে এমন আভাসই মিলেছে এসব নির্র্বাচনি এলাকা থেকে। এদের মধ্যে এমন অনেকে আছেন যারা ৩ থেকে পঞ্চমবারের মতো পালন করছেন সংসদ-সদস্যের দায়িত্ব। জীবনে কোনো নির্বাচনে হারেননি এমনও আছেন দু-একজন।
পিরোজপুর-১ (সদর-ইন্দুরকানী-নাজিরপুর) : এখানে নৌকা প্রতীকে নির্বাচন করছেন মৎস্য ও প্রাণিসম্পদমন্ত্রী অ্যাড. রেজাউল করিম এমপি। তার বিরুদ্ধে প্রার্র্থী ২ বারের সাবেক এমপি জেলা আওয়ামী লীগ সভাপতি একেএমএ আউয়াল (ঈগল)। নির্বাচনকেন্দ্রিক সহিংসতায় এখানে এখন পর্যন্ত একজন নিহত ও আহত হয়েছেন অর্ধশত। আওয়ামী লীগের বড় একটা অংশ কাজ করছে ঈগলের পক্ষে। আউয়ালের দুই ভাই পিরোজপুরের পৌর মেয়র ও উপজেলা চেয়ারম্যান। জেলা পরিষদ চেয়ারম্যানও এই পরিবারের। এরা সবাই নেমেছে ঈগলের পক্ষে। শান্তিপ্রিয় মানুষের কাছে গ্রহণযোগ্যতা রয়েছে রেজাউলের। গত ৫ বছরে তার উন্নয়ন কর্মকাণ্ডও হচ্ছে আলোচিত। একেএমএ আউয়াল বলেন, ‘সত্যিকারের জনপ্রিয়তা যাচাই হওয়ার সুযোগ এসেছে। ৭ তারিখ সব পরিষ্কার হয়ে যাবে।’ রেজাউল করিম এমপি বলেন, ‘সন্ত্রাস আর ভোটে জেতা এক নয়। যারা শান্তি সমৃদ্ধি চায় তার নৌকার পক্ষেই থাকবে।’
পিরোজপুর-২ (ভান্ডারিয়া-কাউখালী-নেছারাবাদ) : এ আসনে শক্ত লড়াইয়ের আভাস পাওয়া যাচ্ছে। জোটের মনোনয়নে নৌকা প্রতীকে নির্বাচন করছেন জেপির (মঞ্জু) চেয়ারম্যান আনোয়ার হোসেন মঞ্জু এমপি। ঈগল নিয়ে মাঠে আছেন জেলা আওয়ামী লীগের সাংগঠনিক সম্পাদক সাবেক জেলা চেয়ারম্যান মহিউদ্দিন মহারাজ। মহারাজ বলেন, ‘সুষ্ঠু ও নিরপেক্ষ নির্বাচন হলে ঈগলের জয় নিশ্চিত।’ জেপির (মঞ্জু) প্রেসিডিয়াম সদস্য মাহিম হোসেন বলেন, ‘নির্বাচনি এলাকার উন্নয়ন সাক্ষ্য দেবে এমপি মঞ্জুর পক্ষে।’
পিরোজপুর-৩ (মঠবাড়িয়া) : এলোমেলো পরিস্থিতি এই নির্বাচনি এলাকায়। বর্তমান এমপি দলের ভাইস চেয়ারম্যান ডা. রুস্তুম আলী ফরাজীকে মনোনয়ন দেয়নি জাতীয় পার্টি। ঈগল নিয়ে স্বতন্ত্র প্রার্থী হয়েছেন তিনি। আওয়ামী লীগের ছাড় দেয়া এই আসনে লাঙ্গল নিয়ে আছেন জাতীয় পার্টির মাশরেকুল আজম রবি। আরও আছেন কলার ছড়ি প্রতীকের শাহনেওয়াজ শামিম। এই শামিম আবার এখানে প্রথমে আওয়ামী লীগের মনোনয়ন পাওয়া আশরাফুর রহমানের ভাই। এদের আরেক ভাই বর্তমানে মঠবাড়িয়ার উপজেলা চেয়ারম্যান। ভাই শামিমের পক্ষে মাঠে আছেন দলীয় সিদ্ধান্তে নির্বাচন থেকে সরে দাঁড়ানো আওয়ামী লীগ নেতা আশরাফ। দলের একটা বড় অংশও আছে শামিমের সঙ্গে। শেষ পর্যন্ত এখানে ত্রিমুখী লড়াই হতে পারে।
বরিশাল-৩ (বাবুগঞ্জ-মুলাদী) : আসনটি জাতীয় পার্টিকে ছেড়ে দিয়েছে আওয়ামী লীগ। লাঙ্গল প্রতীকে প্রার্থী হয়েছেন বর্তমান এমপি গোলাম কিবরিয়া টিপু। ট্রাক নিয়ে মাঠে আছেন আওয়ামী লীগের আতিকুর রহমান। দলের বেশ বড় একটা অংশ আছে তার সঙ্গে। সর্বশেষ জাতীয় নির্বাচনে জোটের লাঙ্গল আর বিএনপির বিরুদ্ধে স্বতন্ত্র প্রার্থী হয়ে ৩০ হাজারের বেশি ভোট পেয়েছিলেন আতিক। নির্বাচনি এলাকায় সমানে সমান লড়ছেন এই দুই নেতা। জয়ের ব্যাপারে পুরোপুরি আশাবাদী উল্লেখ করে আতিক বলেন, ‘ভোট এলেই শুধু যিনি এলাকায় আসেন তাকে সাধারণ মানুষ আর চায় না। এটি আওয়ামী লীগের আসন। জোটের শরিক বলে লাঙ্গল নিয়ে নৌকার ভোটের এমপি হওয়ার সুযোগ কাউকে দেব না।’ লাঙ্গলের প্রার্থী গোলাম কিবরিয়া টিপু এমপি বলেন, ‘এই এলাকায় শত শত কোটি টাকার উন্নয়ন কর্মকাণ্ড করেছি। সাধারণ মানুষের ভালোবাসা আছে আমার সঙ্গে। তারাই আমার কাজের মূল্যায়ন করবে।’
বরিশাল-৬ (বাকেরগঞ্জ) : ত্রিমুখী লড়াইয়ের আভাস আছে এখানেও। জাতীয় পার্টির এই আসনটি এবার আর তাদের দেয়নি আওয়ামী লীগ। নৌকা প্রতীকে নির্বাচন করছেন দলের উপদেষ্টামণ্ডলীর সদস্য সাবেক সেনা কর্মকর্তা হাফিজ মল্লিক। বর্তমান এমপি জাতীয় পার্টির নাসরিন জাহান রত্না আমিন আছেন লাঙ্গল নিয়ে। তবে এই দুজনার মাথাব্যথার কারণ এখন উপজেলা আওয়ামী লীগ সভাপতি শামসুল আলম চুন্নু। উপজেলা চেয়ারম্যান পদ থেকে পদত্যাগ করে ভোটের মাঠে নামা চুন্নু এরইমধ্যে আাভাস দিয়েছেন শক্ত প্রতিদ্বন্দ্বিতার। পৌর মেয়র উপজেলা আওয়ামী লীগ সাধারণ সম্পাদক লোকমান হোসেন ডাকুয়াসহ দলের অধিকাংশরাও আছেন তার সঙ্গে। জয়ী হওয়া প্রশ্নে চুন্নু বলেন, ‘আমাদের চাওয়া ছিল আওয়ামী লীগের এই আসনটি আওয়ামী লীগের ঘরে আসুক। আমরা নৌকা পেলাম ঠিকই কিন্তু এমন একজনকে তা দেয়া হলো যার সঙ্গে এলাকার কোনো যোগাযোগ নেই। ৭ তারিখেই প্রমাণ হবে সাধারণ মানুষ কাকে ভালোবাসে।’ হাফিজ মল্লিক বলেন, ‘নৌকার এমপি না থাকায় এখানে কাঙ্ক্ষিত উন্নয়ন হয়নি। আমার দৃঢ় বিশ্বাস, বাকেরগঞ্জের মানুষ এবার আর সেই সুযোগ হাতছাড়া করবে না।’
বরগুনা-১ (সদর-আমতলী-তালতলী) : বারবার নির্বাচিত এমপি ধীরেন্দ্র দেবনাথ শম্ভুর নৌকার বিরুদ্ধে কঠিন প্রতিদ্বন্দ্বী হয়ে দাঁড়িয়েছেন কাঁচি প্রতীকে নির্বাচনে নামা গোলাম সরোয়ার ফোরকান। এলাকার টান সবচেয়ে বড় শক্তি হয়ে দাঁড়িয়েছে তার। বিষখালী নদীতে বিভক্ত এই নির্বাচনি এলাকার পূর্ব পাড়ে আমতলী-তালতলী উপজেলায় ভোটারের সংখ্যা ২ লাখ ৫৮ হাজারের কিছু বেশি। এখানে একমাত্র প্রার্থী ফোরকান। ২ লাখ ৩৮ হাজার ভোটারের সদর উপজেলায় এমপি শম্ভু ছাড়াও রয়েছেন গোলাম সরোয়ার টুকু (ঈগল) ও খলিলুর রহমান (ট্রাক)। বিষখালীর এপাড়-ওপাড় নিয়ে এখানে আগে থেকেই ছিল বিভক্তি। সেই বিভক্তিকে কাজে লাগিয়ে শক্ত অবস্থান তৈরি করেছেন ফোরকান। জয় নিশ্চিত উল্লেখ করে তিনি বলেন, ‘ওপারের এমপির ভালোবাসা এ পাড় পর্যন্ত পৌঁছায় না। ৭ তারিখ ফয়সালা হবে।’ এমপি শম্ভু বলেন, ‘এটি আওয়ামী লীগ তথা নৌকার আসন। ভোটাররা আর যাই হোক নৌকার বিরুদ্ধে যাবে না।’
ওই ৬ আসনের পাশাপাশি পটুয়াখালী-৪ (কলাপাড়া-রাঙ্গাবালী) এ নৌকার প্রার্থী বর্তমান এমপি মুহিববুর রহমানের সঙ্গে সাবেক এমপি মাহবুবুর রহমানের (ঈগল) লড়াইয়ের সম্ভাবনা থাকলেও শেষ পর্যন্ত এখানে নৌকাই এগিয়ে থাকবে বলে ধারণা সবার। এখানে আব্দুল্লাহ আল ইসলাম লিটন (ট্রাক) নামে আওয়ামী লীগের আরও একজন প্রার্থী থাকায় জয় পাওয়া অনেকটাই সহজ হবে নৌকার জন্যে। বরিশাল-২ (উজিরপুর-বানারীপাড়া) আসনে জোটের প্রার্থী নৌকার রাশেদ খান মেনন এমপির বিরুদ্ধে ঈগলের ফাইয়াজুল হক রাজু এবং পটুয়াখালী-৩ (গলাচিপা-দশমিনা) আসনে নৌকার এসএম শাহজাদা সাজু এমপি’র বিরুদ্ধে সাবেক সেনা কর্মকর্তা আবুল হোসেন (ঈগল) মাঠে থাকলেও শেষ পর্যন্ত এ দুটি আসনে নৌকাই জিতবে মন্তব্য সাধারণ ভোটারদের।",35.61285005747787,41.0
19826827,122,রাজনীতি,কোনো অপশক্তি যাতে ভোটদানে বাধা সৃষ্টি করতে না পারে: সালমা ইসলাম,"‘নির্বাচনকে সামনে রেখে কোনো অপশক্তি, সন্ত্রাসী গোষ্ঠী-ব্যক্তি যাতে কোনো রকমের অপতৎপরতা চালিয়ে ভোটদানে বাধা সৃষ্টি করতে না পারে- এজন্য আমাদের সচেতন হতে হবে। তাই আমি আপনাদের বলব, নির্বাচনকে অংশগ্রহণমূলক ও অবাধ সুষ্ঠু করতে হলে প্রশাসনসহ সব শ্রেণি-পেশার মানুষকে এগিয়ে আসতে হবে।’
জাতীয় পার্টির আয়োজনে বুধবার বিকালে ঢাকার নবাবগঞ্জের কৈলাইল টেকনিক্যাল উচ্চ বিদ্যালয় মাঠে এক নির্বাচনি সভায় ঢাকা-১ আসনের জাতীয় পার্টির মনোনীত লাঙ্গল প্রতীকের প্রার্থী অ্যাডভোকেট সালমা ইসলাম এ কথা বলেন।
এ সময় স্থানীয় ভোটাররা সালমা ইসলামের এ বক্তব্যের পক্ষে জোরালো সমর্থন জানান।একই দিন তিনি বক্সনগর, যন্ত্রাইল গোবিন্দপুর, আগলা ইউনিয়ন পরিষদে সভা ও বান্দুরার ধাপারি বাজার এলাকায় নির্বাচনি গণসংযোগ করেন ও তার নির্বাচনি লিফলেট বিতরণ করেছেন।
এ সময় সাবেক প্রতিমন্ত্রী ও জাতীয় পার্টির কো চেয়ারম্যান সালমা ইসলাম বিভিন্ন বয়সি নারী-পুরুষসহ তরুণ-তরুণীদের কাছে লাঙ্গল প্রতীকে ভোট চান। সাধারণ মানুষের উচ্ছ্বসিত উপস্থিতিতে তাদের প্রতি কৃতজ্ঞতা প্রকাশ করেন।
সবার উদ্দেশে তিনি বলেন, ভয়কে জয় করেই বিজয় অর্জন করতে হবে। এবারের নির্বাচনে কোনো পেশিশক্তি ব্যবহারের সুযোগ নেই। প্রধানমন্ত্রী শেখ হাসিনার অঙ্গীকার পূরণে সুষ্ঠু ও নিরপেক্ষ নির্বাচনের বিকল্প নেই। সবাইকে ভোটকেন্দ্রে গিয়ে তাদের নাগরিক আমানত প্রয়োগে সোচ্চার হতে হবে।
তিনি বলেন, আগামী ৭ জানুয়ারি দ্বাদশ জাতীয় সংসদ নির্বাচন অনুষ্ঠিত হতে যাচ্ছে। প্রিয় কৈলাইল ইউনিয়নবাসী- আমি আপনাদের এমপি থাকাকালীন এ অঞ্চলের পাড়াগ্রাম এলাকার কালীগঙ্গা নদীতে বৃহত্তম সেতু নির্মাণ করে দিয়েছি। ফলে মানিকগঞ্জসহ হেমায়েতপুর সাভার এলাকা এখন আপনাদের অতি নিকটে। এছাড়া শতভাগ হিন্দু অধ্যুষিত এলাকা ভাঙ্গাভিটা গ্রাম থেকে রায়পুর মোল্লাকান্দা পর্যন্ত সড়ক তৈরি করে দিয়েছিলাম। আপনারা আমাকে লাঙ্গল প্রতীকে ভোট দিয়ে এমপি নির্বাচিত করলে আগামী দিনে শালিকা লঞ্চঘাটে ইছামতি নদীতে সেতু নির্মাণসহ কৈলাইলের সঙ্গে নবাবগঞ্জের সড়কপথে যোগাযোগের সব ধরনের ব্যবস্থা করব। এই এলাকার হাট-বাজারের উন্নয়নে সরকারি বিভিন্ন উন্নয়ন প্রকল্পগুলো বাস্তবায়নে দ্রুত পদক্ষেপ গ্রহণ করা হবে। এক সময় পাশের তেলেঙ্গা এলাকাটি অবহেলিত ছিল। আমি এমপি নির্বাচিত হওয়ার পর তেলেঙ্গা গ্রামে পাকা সড়ক তৈরি করে দিয়েছিলাম। এছাড়া একটি হাসপাতাল করে দিয়েছি। যার নাম মা ও শিশু কল্যাণ হাসপাতাল। ফলে সেই অবহেলিত কৈলাইল ইউনিয়ন এখন অবহেলিত নেই।
সালমা ইসলাম এ সময় সবার উদ্দেশে বলেন, কৈলাইল ইউনিয়ন একটি কৃষি অধ্যুষিত এলাকা। এছাড়া কৈলাইলের ভাঙ্গাভিটা গ্রামে উৎপাদিত বাঙ্গি চাষে সারা দেশে সুনাম রয়েছে। প্রিয় ভাই ও বোনেরা- নির্বাচনকে উৎসবে পরিণত করতে হলে সবাই মিলে কেন্দ্রে এসে ভোট প্রদান করতে হবে। কোনো অনিয়ম হলে অবশ্যই দেশের স্বার্থে আপনাকে প্রতিবাদ জানাতে হবে। আপনাদের সম্মিলিত প্রতিবাদ একটি অনিয়মকে রুখে দিতে পারে বলে আমি মনে করি। সবার সম্মিলিত প্রতিরোধই সব অনিয়মকে পাল্টে দিতে পারে। আপনারা আমাকে ভোটের মাধ্যমে এই এলাকার এমপি নির্বাচিত করলে দোহার-নবাবগঞ্জকে একটি আধুনিক জঙ্গিবাদ, সন্ত্রাসবাদমুক্ত আলোকিত উপশহরে পরিণত করব। শুধু লাঙ্গল প্রতীকে সবার কাছে একটি করে ভোট চাই। আপনার একটি ভোট এই এলাকার বৈপ্লবিক পরিবর্তনে ভূমিকা পালন করবে বলে আমি আশাবাদী।
তিনি বলেন, আপনারা জানেন, আমি আপনাদের প্রিয় মানুষ বীর মুক্তিযোদ্ধা নুরুল ইসলামের সহধর্মিণী। তার আদর্শকে ধারণ করে বারবার আপনাদের কাছে ছুটে আসি। আপনাদের দেখতে ও দোহার-নবাবগঞ্জের উন্নয়ন কাজে অংশ নিতেই আমি আত্মনিয়োগ করব বলে মনস্থির করেছি। আপনারা নিশ্চয়ই আমাকে ফিরিয়ে দেবেন না। আমি আপনাদের কথা দিচ্ছি নবাবগঞ্জে এ অঞ্চলের সব অসমাপ্ত উন্নয়ন কাজ সমাপ্ত করতে চেষ্টা করব।
সালমা ইসলাম বলেন, আপনারা জানেন, আমার কাছে কোনো সমস্যা বা বিপদে পড়ে যেতে চাইলে কারো মাধ্যমে যেতে হয় না। আমার মোবাইলে সব শ্রেণি-পেশার মানুষ ফোন করে কথা বলতে পারেন।
এ সময় তিনি আরও বলেন, আমার সময় প্রধানমন্ত্রী শেখ হাসিনার সার্বিক সহায়তায় দোহার-নবাবগঞ্জকে শতভাগ বিদ্যুতায়িত এলাকা হিসেবে ঘোষণা করা হয়। আগামী দিনে লাঙ্গল প্রতীকে আপনাদের ভোটে এমপি নির্বাচিত হলে, ভূমিহীন ও গৃহহীন মানুষের কল্যাণে কাজ করব। এছাড়া হতদরিদ্র, অসহায় মানুষের উন্নয়নে কাজ করব। এছাড়া কৈলাইল ইউনিয়নের বিভিন্ন স্কুলে কম্পিউটার ল্যাব স্থাপনের মাধ্যমে শিক্ষার্থীদের অনলাইনে লেখাপড়া করার পাশাপাশি বিভিন্ন কোর্স করার সুযোগ করে দেওয়া হবে। প্রতিটি ইউনিয়নে খেলাধুলার উন্নয়নে একটি করে মিনি খেলার মাঠ নির্মাণের চেষ্টা করা হবে সরকারিভাবে।
সালমা ইসলাম এ সময় আরও বলেন, নবাবগঞ্জে ফায়ার সার্ভিসের একটি সাবস্টেশন স্থাপন করে অগ্নিকাণ্ডের নিরাপদ ব্যবস্থা করার চেষ্টা করা হবে। যাতে যেকোনো দুর্যোগ মোকাবেলায় দ্রুত সহায়তা পাওয়া যায়। আমি নির্বাচিত হলে প্রথমেই গ্যাসলাইনের বিষয়ে চেষ্টা চালাব। আপনারা যদি আমার পাশে থাকেন, আমাকে লাঙ্গল প্রতীকে ভোট দিয়ে এমপি নির্বাচিত করে কাজ করার সুযোগ দেন।
এ সময় নবাবগঞ্জ উপজেলা জাতীয় পার্টির সভাপতি জুয়েল আহমেদ, সাধারণ সম্পাদক খলিলুর রহমান, সাংগঠনিক সম্পাদক বোরহান উদ্দিন, জাতীয় পার্টির নেতা আসাদুজ্জামান চৌধুরী, আইনুল হোসেন চৌধুরী, মহসীন মিয়া, ফরিদ হোসেন, মো. বাবু, মো. জিয়া উদ্দিন খান, সাওকাত হোসেন মোল্লা, ইয়াসিন রবিন, আজিজুর রহমান, গিয়াস উদ্দিন, মো. জুয়েল রানাসহ উপজেলা জাতীয় পার্টি, মহিলা পার্টি ও ছাত্র সমাজের বিভিন্ন পর্যায়ের নেতারা সালমা ইসলামের সঙ্গে নির্বাচনি সভায় উপস্থিত ছিলেন।
এদিকে নির্বাচনি প্রচারণার শেষলগ্নে ব্যস্ত সময় পার করছেন ঢাকা-১ আসনের সব প্রার্থী। লাঙ্গল প্রতীকের প্রার্থী অ্যাডভোকেট সালমা ইসলাম সকাল থেকে গভীর রাত পর্যন্ত প্রচারণা চালিয়ে যাচ্ছেন। এ দিন তিনি চুড়াইনের মরিচপট্টি ও দোহার পৌরসভার খাড়াকান্দা হরিসভায় হিন্দু সম্প্রদায়ের একটি অনুষ্ঠানে যোগদান করেন। উপস্থিত নারী-পুরুষের কাছে তিনি উন্নয়ন ও সম্প্রীতির স্বার্থে লাঙ্গলে ভোট দিতে আহবান জানান।",35.35706127477914,42.0
19824665,16,আইন,ড. ইউনূসসহ ১৩ জনের বিরুদ্ধে প্রতিবেদন ৩ মার্চ,"গ্রামীণ টেলিকমের শ্রমিক-কর্মচারীদের কল্যাণ তহবিলের ২৫ কোটি ২২ লাখ ৬ হাজার ৭৮০ টাকা আত্মসাতের অভিযোগে নোবেলজয়ী ড. মুহাম্মদ ইউনূসসহ ১৩ জনের বিরুদ্ধে মামলার প্রতিবেদন দিতে আগামী ৩ মার্চ দিন ধার্য করেছেন আদালত।
বুধবার এ মামলার তদন্ত প্রতিবেদন দেওয়ার দিন ছিল। এদিন মামলার তদন্ত সংস্থা দুদক প্রতিবেদন দেয়নি। এজন্য ঢাকা মেট্রোপলিটন সিনিয়র স্পেশাল জজ আদালতের বিচারক আছাদুজ্জামান মামলার প্রতিবেদন দেওয়ার নতুন এ দিন ধার্য করেন।
আদালতে দুদকের কোর্ট পরিদর্শক আক্কাছ আলী বিষয়টি জানিয়েছেন।
গত বছরের ৩০ মে দুদকের ঢাকা সমন্বিত জেলা কার্যালয়-১-এ সংস্থার উপ-পরিচালক গুলশান আনোয়ার প্রধান বাদী হয়ে এ মামলা করেন।
মামলার আসামিরা হলেন- গ্রামীণ টেলিকমের চেয়ারম্যান ড. মুহাম্মদ ইউনূস, ব্যবস্থাপনা পরিচালক নাজমুল ইসলাম, পরিচালক ও প্রাক্তন ব্যবস্থাপনা পরিচালক আশরাফুল হাসান, পরিচালক পারভীন মাহমুদ, নাজনীন সুলতানা, শাহজাহান, নূরজাহান বেগম ও পরিচালক এস. এম হাজ্জাতুল ইসলাম লতিফী, ইউসুফ আলী, জাফরুল হাসান শরীফ, গ্রামীণ টেলিকম শ্রমিক-কর্মচারী ইউনিয়নের সভাপতি কামরুজ্জামান, সাধারণ সম্পাদক ফিরোজ মাহমুদ হাসান ও প্রতিনিধি মাইনুল ইসলাম।
মামলার এজাহারে বলা হয়েছে- গ্রামীণ টেলিকমের চেয়ারম্যান ড. মুহাম্মদ ইউনূস, ব্যবস্থাপনা পরিচালক নাজমুল ইসলামসহ গ্রামীণ টেলিকম বোর্ডের সদস্যদের উপস্থিতিতে ২০২২ সালের ৯ মে অনুষ্ঠিত ১০৮তম বোর্ডের সিদ্ধান্ত মোতাবেক ঢাকা ব্যাংকের গুলশান শাখায় হিসাব খোলা হয়।
গ্রামীণ টেলিকমের কর্মচারীদের পাওনা লভ্যাংশ বিতরণের জন্য গ্রামীণ টেলিকম শ্রমিক কর্মচারী ইউনিয়ন এবং গ্রামীণ টেলিকমের সাথে সেটেলমেন্ট এগ্রিমেন্ট চুক্তি হয় ওই বছরের ২৭ এপ্রিল।
গ্রামীণ টেলিকমের বোর্ড সভার হিসাব খোলার সিদ্ধান্ত ৯ মে হলেও হিসাব খোলা হয় একদিন পূর্বে ৮ মে। সেটেলমেন্ট এগ্রিমেন্টেও ৮ মে ব্যাংক হিসাব দেখানো আছে, যা বাস্তবে অসম্ভব।
এ রকম ভুয়া সেটেলমেন্ট এগ্রিমেন্টের শর্ত অনুযায়ী ও ১০৮তম বোর্ডের সিদ্ধান্ত মোতাবেক গ্রামীণ টেলিকমের ইউনাইটেড কমার্শিয়াল ব্যাংকের মিরপুর শাখা থেকে ঢাকা ব্যাংকের গুলশান শাখায় ২০২২ সালের ১০ মে ৪৩৭ কোটি ১ লাখ ১২ হাজার ৬২১ টাকা স্থানান্তর করা হয়।
পরবর্তীতে ২২ জুন অনুষ্ঠিত গ্রামীণ টেলিকমের ১০৯তম বোর্ড সভায় সিদ্ধান্ত অনুযায়ী অ্যাডভোকেট ফি হিসেবে অতিরিক্ত ১ কোটি ৬৩ লাখ ৯১ হাজার ৩৮৯ টাকা প্রদানের বিষয়টি অনুমোদন দেওয়া হয়।
অন্যদিকে ঢাকা ব্যাংকের গুলশান শাখার হিসাব থেকে গ্রামীণ টেলিকম শ্রমিক কর্মচারী ইউনিয়ন নামীয় ডাচ বাংলা ব্যাংকের লোকাল অফিসের হিসাব থেকে তিন দফায় মোট ২৬ কোটি ২২ লাখ ৬ হাজার ৭৮০ টাকা স্থানান্তর করা হয়। কিন্তু কর্মচারীদের লভ্যাংশ বিতরণের পূর্বেই তাদের প্রাপ্য অর্থ তাদের না জানিয়েই অসৎ উদ্দেশ্যে ২০২২ সালের মে ও জুন মাসের বিভিন্ন সময়ে সিবিএ নেতা মো. কামরুজ্জামানের ডাচ বাংলা ব্যাংকের মিরপুর শাখার হিসাবে মোট ৩ কোটি টাকা, সিবিএ নেতা মাইনুল ইসলামের হিসাবে ৩ কোটি ও সিবিএ নেতা ফিরোজ মাহমুদ হাসানের ডাচ বাংলা ব্যাংক মিরপুর শাখার হিসাবে ৩ কোটি টাকা স্থানান্তর করা হয়।
একইভাবে অ্যাডভোকেট ইউসুফ আলীর কমার্শিয়াল ব্যাংক অফ সিলনের ধানমন্ডি শাখার হিসাবে ৪ কোটি টাকা ও দি সিটি ব্যাংকের গুলশান শাখার হিসাবে ৫ কোটি টাকা এবং অ্যাডভোকেট জাফরুল হাসান শরীফ ও অ্যাডভোকেট ইউসুফ আলীর স্ট্যান্ডার্ড টাচার্ড ব্যাংকের গুলশান নর্থ শাখায় যৌথ হিসাবে ৬ কোটি স্থানান্তর করা হয়, যা তাদের প্রাপ্য ছিল না।
দুদকের রেকর্ডপত্র অনুযায়ী, অ্যাডভোকেট ফি হিসেবে প্রকৃতপক্ষে হস্তান্তরিত হয়েছে মাত্র ১ কোটি টাকা। বাকি ২৫ কোটি ২২ লাখ ৬ হাজার ৭৮০ টাকা গ্রামীণ টেলিকমের চেয়ারম্যান, ব্যবস্থাপনা পরিচালক, বোর্ড সদস্যদের সহায়তায় গ্রামীণ টেলিকমের সিবিএ নেতা এবং অ্যাডভোকেটসহ সংশ্লিষ্ট ব্যক্তিরা অসৎ উদ্দেশে সেটেলমেন্ট এগ্রিমেন্টের শর্ত লঙ্ঘন করে জালিয়াতির আশ্রয়ে গ্রামীণ টেলিকম থেকে উক্ত অর্থ আত্মসাৎ করেছেন; যা দণ্ডবিধি ও মানিলন্ডারিং প্রতিরোধ আইনের সংশ্লিষ্ট ধারায় শাস্তিযোগ্য অপরাধ। যে কারণে আসামি ড. মুহাম্মদ ইউনূসসহ ১৩ জনের বিরুদ্ধে দণ্ডবিধির ৪০৯/৪২০/৪৬৭/৪৬৮/৪৭১/১০৯ ধারা এবং মানিলন্ডারিং প্রতিরোধ আইন, ২০১২ এর ৪(২)(৩) ধারায় মামলাটি করা হয়েছে।",35.33587658341268,43.0
19826292,111,রাজনীতি,"শুনানি পেছাতে মির্জা ফখরুলের আবেদন, যে আদেশ দিলেন আদালত","বিএনপির মহাসমাবেশ চলাকালে প্রধান বিচারপতির বাসভবনে হামলার ঘটনায় করা মামলায় বিএনপি মহাসচিব মির্জা ফখরুল ইসলাম আলমগীরকে জামিন প্রশ্নে রুলের শুনানি এক সপ্তাহ পেছানো হয়েছে।
মির্জা ফখরুলের আইনজীবীর শুনানির সময় বাড়ানোর আবেদনের পরিপ্রেক্ষিতে বুধবার বিচারপতি মো. সেলিম ও বিচারপতি শাহেদ নূরউদ্দিনের হাইকোর্ট বেঞ্চ এ দিন ধার্য করেন।
হাইকোর্টে সময় আবেদন করেন আইনজীবী অ্যাডভোকেট ওয়ালিউর রহমান।
তিনি আদালতের জ্যেষ্ঠ আইনজীবীদের ব্যস্ত থাকার কারণ দেখিয়ে এক সপ্তাহ সময় আবেদন করেন। তখন হাইকোর্ট বলেন, জামিন শুনানিতে আগে এত জরুরি ছিল, এখন পেছাতে এসেছেন কেন?
জানা গেছে, ১ থেকে ৭ জানুয়ারি বিএনপির আদালত বর্জন কর্মসূচি চলমান থাকায় বিএনপির আইনজীবীরা জামিন শুনানিতে অংশ নেননি।
এর আগে গত ১৭ ডিসেম্বর ২৮ অক্টোবরের মহাসমাবেশ চলাকালে বিএনপি নেতাকর্মীদের সঙ্গে সংঘর্ষের সময় প্রধান বিচারপতির বাসভবনে হামলার ঘটনায় পুলিশের করা মামলায় বিএনপি মহাসচিব মির্জা ফখরুল ইসলাম আলমগীরকে জামিন প্রশ্নে রুলের শুনানির জন্য ৩ জানুয়ারি নির্ধারণ করেন হাইকোর্ট।
সেদিন আদালতে জামিন আবেদনের পক্ষে শুনানি করেন জ্যেষ্ঠ আইনজীবী জয়নুল আবেদীন। এসময় আদালতে মির্জা ফখরুলের পক্ষে আরো উপস্থিত ছিলেন অ্যাডভোকেট নিতাই রায় চৌধুরী, অ্যাডভোকেট ফজলুর রহমান খান, ব্যারিস্টার এ এম মাহবুব উদ্দিন খোকন, ব্যারিস্টার বদরুদ্দোজা বাদল, ব্যারিস্টার রুহুল কুদ্দুস কাজল, ব্যারিস্টার কায়সার, অ্যাডভোকেট গাজী কামরুল ইসলাম সজল ও অ্যাডভোকেট সগির হোসেন লিওন।অন্যদিকে, রাষ্ট্র পক্ষে শুনানি করেন ডেপুটি অ্যাটর্নি জেনারেল বি এম রাফেল।
গত ৭ ডিসেম্বর ২৮ অক্টোবরের মহাসমাবেশ চলাকালে বিএনপি নেতাকর্মীদের সঙ্গে সংঘর্ষের সময় প্রধান বিচারপতির বাসভবনে হামলার ঘটনায় পুলিশের করা মামলায় মির্জা ফখরুলকে কেন জামিন দেওয়া হবে না, তা জানতে চেয়ে রুল জারি করেন হাইকোর্ট।
বৃহস্পতিবার বিচারপতি মো. সেলিম ও বিচারপতি শাহেদ নূরউদ্দিনের হাইকোর্ট বেঞ্চ এ রুল জারি করেন। এক সপ্তাহের মধ্যে সরকারকে রুলের জবাব দিতে বলা হয়।
গত ৩ ডিসেম্বর ২৮ অক্টোবরের মহাসমাবেশ চলাকালে বিএনপি নেতাকর্মীদের সঙ্গে সংঘর্ষের সময় প্রধান বিচারপতির বাসভবনে হামলার ঘটনায় পুলিশের করা মামলায় বিএনপি মহাসচিব মির্জা ফখরুল ইসলাম আলমগীর হাইকোর্টে জামিন চেয়ে আবেদন করেন।
গত ২৮ অক্টোবরের মহাসমাবেশ চলাকালে বিএনপি নেতাকর্মীদের সঙ্গে সংঘর্ষের সময় প্রধান বিচারপতির বাসভবনে হামলার ঘটনায় পুলিশের করা মামলায় বিএনপি মহাসচিবের জামিন নামঞ্জুর করেন নিম্ন আদালত।
ঢাকা মহানগর দায়রা জজ আদালতের ভারপ্রাপ্ত বিচারক ফয়সাল আতিক বিন কাদের এই আদেশ দেন।
গত ২ নভেম্বর একই আদালতে জামিন আবেদন দাখিল করেন মির্জা ফখরুলের আইনজীবী অ্যাডভোকেট সৈয়দ জয়নুল আবেদীন মেজবাহ।
গত ২৮ অক্টোবর বিএনপির মহাসমাবেশ চলাকালে প্রধান বিচারপতির বাসভবনে হামলা ও ভাঙচুরের অভিযোগে রমনা থানায় পুলিশ বাদী হয়ে মামলা করে। মামলায় মির্জা ফখরুল ছাড়াও দলটির স্থায়ী কমিটির সদস্য মির্জা আব্বাসসহ ৫৯ নেতাকর্মীকে আসামি করা হয়।
ফখরুল-আব্বাস ছাড়াও মামলার উল্লেখযোগ্য আসামিরা হলেন— বিএনপির স্থায়ী কমিটির সদস্য আমীর খসরু মাহমুদ চৌধুরী, ভাইস চেয়ারম্যান বরকত উল্লাহ বুলু, আব্দুল আউয়াল মিন্টু, আহমেদ খান, অ্যাডভোকেট জয়নুল আবেদীন, নিতাই রায় চৌধুরী, শামসুজ্জামান দুদু, এয়ার ভাইস মার্শাল (অব.) আলতাফ হোসেন চৌধুরী, সাবেক ভাইস চেয়ারম্যান ব্যারিস্টার শাহজাহান ওমর, ঢাকা মহানগর দক্ষিণ বিএনপির আহ্বায়ক আব্দুস সালাম, ভিপি জয়নাল, মহানগর উত্তর বিএনপির ভারপ্রাপ্ত আহ্বায়ক ফরহাদ হালিম ডোনার ও সদস্য সচিব আমিনুল হক।
পরদিন ২৯ অক্টোবর সকাল সাড়ে ৯টার দিকে গুলশানের বাসা থেকে মির্জা ফখরুলকে তুলে নিয়ে যায় ডিবি পুলিশ।",34.61197231096502,44.0
19824687,26,রাজনীতি,ডিএমপি কমিশনার ও ডিবিপ্রধানের সঙ্গে যুক্তরাষ্ট্রের প্রতিনিধিদলের বৈঠক,"আগামী ৭ জানুয়ারি অনুষ্ঠিতব্য দ্বাদশ সংসদ নির্বাচন ঘিরে বাংলাদেশ সফরে আছে মার্কিন যুক্তরাষ্ট্রের ইন্টারন্যাশনাল রিপাবলিকান ইনস্টিটিউট (আইআরআই) এবং ন্যাশনাল ডেমোক্রেটিক ইনস্টিটিউটের (এনডিআই) যৌথ প্রতিনিধিদল।
এই প্রতিনিধিদলটি বুধবার বৈঠক করেছে ঢাকা মহানগর পুলিশ (ডিএমপি) কমিশনার হাবিবুর রহমান এবং অতিরিক্ত কমিশনার ও গোয়েন্দা বিভাগের প্রধান মোহাম্মদ হারুন-অর-রশীদের সঙ্গে।
প্রতিনিধিদলটি প্রথমে ডিএমপি কমিশনারের সঙ্গে বৈঠক করে। পরে ডিবিপ্রধানের সঙ্গে বসে।
মার্কিন প্রতিনিধিদলের পাঁচ সদস্য ছিলেন। নাতাশা রথচাইল্ড, ইভো পেন্টচেভ, মারিয়াম তাবাতাদজে, ক্রিসপিন কাহেরু ও নেন্দা মারিনকোভিচ। তাদের সঙ্গে ছিলেন বাংলাদেশের প্রতিনিধি কাজী শহীদুল ইসলাম ও পররাষ্ট্র মন্ত্রণালয়ের জ্যেষ্ঠ সহকারী সচিব মীর নুরানী উপমা।
পরে ডিএমপি কমিশনার হাবিবুর রহমান সাংবাদিকদের বলেন, তারা (মার্কিন প্রতিনিধিদল) কিভাবে নির্বাচন আয়োজন হচ্ছে, নির্বাচনে নিরাপত্তা, প্রার্থীদের নিরাপত্তা এবং নির্বাচন নিয়ে প্রার্থীদের কেউ অভিযোগ করেছে কিনা- সে বিষয়ে খোঁজখবর নেন। এ ধরনের অভিযোগ পেলে কিভাবে সুরাহা করা হচ্ছে- সে ব্যাপারেও জানতে চেয়েছেন তারা।এ ছাড়া ভোটের দিনের নিরাপত্তা ব্যবস্থা, নারীদের নিরাপত্তা ব্যবস্থা, সহিংসতার কোনো সম্ভাবনা আছে কিনা- সে বিষয়েও খোঁজখবর নেন প্রতিনিধিদলের সদস্যরা।
ডিএমপি কমিশনার বলেন, আমরা তাদের প্রতিটি প্রশ্নের উত্তর দিয়েছি। আমরা তাদের বলেছি, পুলিশ অত্যন্ত পেশাদারিত্বের সঙ্গে কাজ করছে এবং এ নিয়ে প্রশ্ন তোলার কোনো সুযোগ নেই। তারা আমাদের উত্তরে সন্তুষ্ট হয়েছেন।
এদিকে বৈঠক শেষে ডিবিপ্রধান হারুন সাংবাদিকদের বলেন, প্রতিনিধিদলের সদস্যরা বিএনপি নেতাদের বিরুদ্ধে পুলিশের পদক্ষেপের বিষয়ে খোঁজখবর নিয়েছেন। তারা বিএনপির শীর্ষ নেতাদের গ্রেফতার, আটক অবস্থায় তাদের সঙ্গে কেমন আচরণ করা হয়েছে, হেফাজতে (রিমান্ড) তাদের ওপর অসদাচরণ বা নির্যাতন করা হয়েছে কিনা, বিএনপি নেতা রুহুল কবির রিজভী, নির্বাচনি নিরাপত্তা পরিকল্পনা, নির্বাচনকে কেন্দ্র করে নাশকতা, প্রার্থীদের নিরাপত্তাসহ অন্যান্য বিষয়ে খোঁজখবর নেন।
হারুন বলেন, আমরা বলেছি- যাদেরকে গ্রেফতার করেছি, তারা সবাই তালিকাভুক্ত আসামি। বিএনপির কয়েকজন সিনিয়র নেতাও ডিবি অফিসে এসেছিলেন। তাদের কেউ বলেননি যে আমরা তাদের সঙ্গে খারাপ ব্যবহার করেছি বা এখানে তাদের কাউকে নির্যাতন করা হয়েছে।
যুক্তরাষ্ট্রের প্রতিনিধিরা হিরো আলমের ওপর হামলার বিষয়েও জানতে চেয়েছেন বলে জানান ডিবির হারুন। তিনি বলেন, আমরা তাদের বলেছি যে এটি আগের নির্বাচনের ঘটনা এবং এটি ভোটকেন্দ্রের বাইরে রাস্তায় ঘটেছে। আমরা ওই ঘটনার সঙ্গে জড়িত সবাইকে গ্রেফতার করেছি।
উল্লেখ্য, গত ২৩ ডিসেম্বর রাতে ঢাকায় আসে মার্কিন এই যৌথ প্রতিনিধিদল। তারা ৭ জানুয়ারির নির্বাচনের আগে, নির্বাচনের সময় ও নির্বাচনপরবর্তী পরিস্থিতির ওপর নজর রাখবে এবং সেগুলোর মূল্যায়ন করবে।",34.30157737461937,45.0
19826268,94,রাজনীতি,সরকার সংবিধানকে ‘কাগজের নৌকা’ বানিয়েছে: রিজভী,"বিএনপির সিনিয়র যুগ্ম মহাসচিব রুহুল কবির রিজভী বলেছেন, অবৈধভাবে ক্ষমতায় থাকতে ১৫ বছর ধরে সংবিধান লঙ্ঘন করেছে সরকার। প্রধানমন্ত্রী শেখ হাসিনা সংবিধানকে দুমড়ে-মুচড়ে কাগজের নৌকা বানিয়েছেন। ভোটাধিকার হরণ করে দেশের জনগণকে রিফিউজ করেছেন। সংবিধানের ৭(ক)(২)(খ) অনুচ্ছেদ অনুযায়ী প্রধানমন্ত্রী ইতোমধ্যে দুইবার রাষ্ট্রদ্রোহিতার অভিযোগে অভিযুক্ত। আগামী ৭ জানুয়ারি তথাকথিত একদলীয় নির্বাচনের মাধ্যমে তৃতীয়বার রাষ্ট্রদ্রোহিতার অপরাধ করতে যাচ্ছেন। এজন্য নির্বাচন কমিশন, মন্ত্রিপরিষদ বিভাগ, স্বরাষ্ট্র-জনপ্রশাসন-আইন মন্ত্রণায়লসহ, আইনশৃঙ্খলা বাহিনীর সবাই অভিযুক্ত হবেন।
বুধবার বিকালে ভার্চুয়াল সংবাদ সম্মেলনে তিনি এসব অভিযোগ করেন।
রিজভী বলেন, প্রধানমন্ত্রীর অবৈধ আদেশ পালনের কারণে সবপর্যায়ের কর্মকর্তারা আজ অভিযুক্ত। তিনি সরকারি চাকরিজীবীদের তার দুষ্কর্মের সহযোগী করেছেন। কঠিন শাস্তির খড়্গের তলে নিয়ে আসা নিশ্চিত করে ফেলেছেন। সামনের দিনে অনিশ্চিত ভবিষ্যৎ অপেক্ষা করছে তার সব সহযোগীর। গত ১৮ ডিসেম্বর থেকে সভা সমাবেশের ওপর নিষেধাজ্ঞার আদেশদানের মাধ্যমে মূলত অঘোষিত জরুরি অবস্থা জারির নির্দেশনা দেওয়া হয়েছে; যা সংবিধানের ৩৭,৩৮, ৩৯ অনুচ্ছেদের সুস্পষ্ট লঙ্ঘন। প্রজাতন্ত্রের সব পর্যায়ের কর্মকর্তা-কর্মচারীকে বলব- অবৈধ প্রধানমন্ত্রীর অবৈধ আদেশ পালন থেকে আপনারা বিরত থাকুন। আপনারা একজন একনায়কের অবৈধ ক্ষমতা লিপ্সা চরিতার্থ করার সহযোগী হয়ে ১৮ কোটি জনগণের বিপক্ষে দাঁড়াবেন না। আগামী ৭ জানুয়ারীর পূর্বনির্ধারিত ফলাফলের পাতানো নির্বাচনে কোনো সহযোগিতা করবেন না।
তিনি বলেন, গত ২৮ অক্টোবর ঢাকায় বিএনপিসহ বিরোধী দলগুলোর মহাসমাবেশের আগে ওবায়দুল কাদের হুমকি দিয়েছিলেন। বলেছিলেন- ঢাকায় বিএনপির মহাসমাবেশের পরিণতি শাপলা চত্বরের চেয়েও ভয়াবহ হবে। ওবায়দুল কাদের তার সেই অগণতান্ত্রিক এবং বেআইনি হুমকি কার্যকর করেছিলেন। পোষ্য আইনশৃঙ্খলা বাহিনীকে ব্যবহার করে বিএনপির শান্তিপূর্ণ মহাসমাবেশে ‘গ্রেনেড বোমা’ হামলা চালিয়েছিলেন। আওয়ামী অপশক্তি এখানেই থেমে থাকেনি। বিএনপিকে ফাঁসানোর জন্য আওয়ামী সন্ত্রাসীরা প্রধান বিচারপতির বাড়িতে হামলা চালিয়েছিল। নির্মমভাবে পিটিয়ে পুলিশ হত্যা করেছিল। এভাবে একটি উদ্দেশ্যমূলক পরিস্থিতি সৃষ্টি করে উল্টো বিএনপির হাজার হাজার নেতাকর্মীদের বিরুদ্ধেই মামলা দিয়ে হয়রানি-গ্রেফতার অব্যাহত রেখেছে।
রুহুল কবির রিজভী বলেন, আওয়ামী লীগ ইচ্ছাকৃতভাবে দেশে একটি অরাজকতা সৃষ্টি করে জনগণের দৃষ্টি ভিন্নদিকে নেওয়ার ষড়যন্ত্রে লিপ্ত। ওবায়দুল কাদেরের আগাম কথায় আরও আশঙ্কা বেড়েছে। তাদের গুপ্তবাহিনী নিজেরাই নিজেদের ‘নৌকা-লাঙ্গল-পাগল-ট্রাক-ঈগল’ প্রার্থীদের হত্যা বা গুপ্তহত্যার পথও বেছে নিতে পারে। সুতরাং জনগণকে সতর্ক থাকতে হবে। সম্ভব হলে আওয়ামী অপকর্মের সাক্ষ্য প্রমাণ রেকর্ড করে রাখতে হবে।
তিনি আরও বলেন, বিএনপির রাজনীতি নিষিদ্ধ করার হুমকি দিচ্ছে সরকারের মন্ত্রী এমপি ও আওয়ামী লীগের নেতারা। তাদের এ ধরনের বক্তব্য উদ্ভ্রান্তের প্রলাপ। দেশে ক্রমাগতভাবে তামশিকতা ঢোকার আলামত। গণতন্ত্রকামী জনগণের সতর্ক থাকা জরুরি। কারণ আদিম অসভ্য অবস্থা দেশে টেনে আনতে চাচ্ছে সরকার। তাদের এ ধরনের চিন্তা ও অপতৎপরতা সংবিধানবিরোধী, আইনের শাসনের পরিপন্থি।বিএনপির সিনিয়র যুগ্ম মহাসচিব বলেন, দেশ-বিদেশের গণতন্ত্রকামী শক্তিকে ধোঁকা দেওয়ার জন্য শেখ হাসিনার স্বঘোষিত ডামি নির্বাচনে স্বতঃউচ্ছ্বসিত আনন্দ নেই। শুধুই মিথ্যার বঞ্চনা আর আত্মার লাঞ্ছনা, জনগণকে অপমান এবং মিথ্যার অবদান। এ অভিনব মডেলের নির্বাচন নিয়ে ঢাকডোল বাজানোর পর ভোটের তরী ডুবতে চলেছে। তাদের খুদ উচ্ছিষ্টভোগী-কুঁড়ো পার্টির প্রার্থীরা দলে দলে নির্বাচন থেকে সরে দাঁড়াচ্ছেন। নির্বাচনে কে ‘আসল’ আর কে ‘ডামি’ এসব নিয়ে প্রার্থী-সমর্থকদের মধ্যে কামড়া-কামড়ি, সন্ত্রাস-সংঘর্ষ-হানাহানি-খুনোখুনি চলছে। আওয়ামী অপশক্তি এখন নিজেরাই নিজেদের পাতা ফাঁদে আটকে, জনগণের দৃষ্টি ভিন্নখাতে প্রবাহিত করতে বিএনপিকে নিষিদ্ধ করার হুঙ্কার দিচ্ছে।
রিজভী আরও বলেন, আগামী ৭ জানুয়ারি নিষ্পাপ কিশোরী ফেলানী হত্যা দিবস। শেখ হাসিনা আজ পর্যন্ত পৃথিবীর ইতিহাসে এ বর্বরোচিত হত্যাকাণ্ডের প্রতিবাদ পর্যন্ত করেনি। ৭ জানুয়ারির ঐতিহাসিক রক্তাক্ত শোক দিবসে কোনো নির্বাচন দেশপ্রেমিক জনগণ হতে দেবে না।
সংবাদ সম্মেলনে তিনি জানান, মঙ্গলবার দুপুর থেকে বুধবার দুপুর পর্যন্ত ১৩৬ জন নেতাকর্মীকে গ্রেফতার করেছে আইনশৃঙ্খলা বাহিনী। এ সময়ে ৬ মামলায় প্রায় ৬ শতাধিক নেতাকর্মীকে আসামি করা হয়েছে।",34.26398331035071,46.0
19824667,18,রাজনীতি,গুজবের বিরুদ্ধে সতর্ক থাকার আহ্বান প্রধানমন্ত্রীর,"গুজব ও বিভ্রান্তিকর তথ্যের বিরুদ্ধে সাংবাদিকদের সতর্ক থাকার আহ্বান জানিয়েছেন প্রধানমন্ত্রী শেখ হাসিনা। বুধবার সকালে গণভবনে সিনিয়র সাংবাদিকদের দুটি প্রতিনিধিদল পৃথকভাবে তার সঙ্গে দেখা করে। এ সময় তিনি এই আহ্বান জানান।
সাংবাদিক সমাজের সার্বিক উন্নয়নে সরকারের নেওয়া বিভিন্ন পদক্ষেপের কথা উলে­খ করে প্রধানমন্ত্রী বলেন, সরকার ‘সিড মানির’ টাকা দিয়ে সাংবাদিক কল্যাণ ট্রাস্ট গঠন করে দিয়েছে। আবার ক্ষমতায় এলে এই ট্রাস্টে আরও অর্থ প্রদান করব। এ সময় প্রধানমন্ত্রী ট্রাস্ট ফান্ডে অনুদান দেওয়ার জন্য মিডিয়া হাউজের মালিকদের প্রতি তার আহ্বান পুনর্ব্যক্ত করেন।
আধুনিক যুগের সঙ্গে মানিয়ে নিতে নিজেদের প্রস্তুত করার তাগিদ দিয়ে সাংবাদিকদের তিনি বলেন, ‘অনলাইন নিউজ মিডিয়া এখন দ্রুত বিকাশ লাভ করছে। মানুষ এখন মুদ্রিত সংবাদপত্রের পরিবর্তে অনলাইনে খবর পড়ার জন্য ক্রমবর্ধমান হারে ব্রাউজ করছে, যা প্রিন্ট মিডিয়ার জন্য একটি চ্যালেঞ্জ হিসাবে উপস্থিত হয়েছে। এ চ্যালেঞ্জ মোকাবিলায় সাংবাদিকদের এখনই প্রস্তুতি নেওয়া উচিত।’
বৈঠকে প্রধানমন্ত্রী ধৈর্য সহকারে সাংবাদিক নেতাদের কথা শোনেন। সাংবাদিক নেতারা আওয়ামী লীগের ২০২৪ সালের নির্বাচনি ইশতেহার অনুযায়ী দশম মজুরি বোর্ড গঠন ও ঘোষণার পর মজুরি বোর্ডের রোয়েদাদ বাস্তবায়নে যথাযথ ব্যবস্থা গ্রহণসহ বেশকিছু দাবি তুলে ধরেন।
প্রধানমন্ত্রী বলেন, কর্মসংস্থান সৃষ্টির জন্য বেসরকারি খাতে ব্যাংক, বিমা ও মিডিয়া খোলার সুযোগ করে দিয়েছে সরকার। আওয়ামী লীগই একমাত্র সরকার, যারা প্রতিটি শ্রেণি-পেশার মানুষের কল্যাণে কিছু করেছে। সরকার দেশবাসীকে একটি উন্নত ও সচ্ছল জীবন দিতে সম্ভাব্য সবকিছু করেছে।
জনগণের পরিবর্তে তার কোনো (বিদেশি) প্রভু নেই উল্লেখ করে তিনি বলেন, ‘জনগণই আমার একমাত্র শক্তি এবং তাদের সমর্থনই আমার কাছে গুরুত্বপূর্ণ, অন্যকিছু নয়।’
প্রধানমন্ত্রী বলেন, ‘জাতির পিতা বঙ্গবন্ধু শেখ মুজিবুর রহমানের পথ ও আদর্শ অনুসরণ করে দেশের অভূতপূর্ব উন্নয়ন করেছি।’
বিএফইউজে প্রতিনিধিদলের নেতৃত্ব দেন সংগঠনটির সভাপতি ওমর ফারুক। এতে অন্যদের মধ্যে ছিলেন বিএফইউজের সাবেক সভাপতি ইকবাল সোবহান চৌধুরী, আবুল কালাম আজাদ ও মনজুরুল আহসান বুলবুল এবং বিএফইউজের সাবেক মহাসচিব আবদুল জলিল ভূঁইয়া, জাতীয় প্রেস ক্লাবের সাধারণ সম্পাদক শ্যামল দত্ত, সাবেক সভাপতি সাইফুল আলম, ঢাকা সাংবাদিক ইউনিয়নের (ডিইউজে) সভাপতি সোহেল হায়দার চৌধুরী ও সাধারণ সম্পাদক আক্তার হোসেন, ডিইউজের সাবেক সভাপতি কাজী রফিক ও কুদ্দুস আফ্রাদ এবং ডিইউজের সাবেক সাধারণ সম্পাদক আজিজুল ইসলাম ভূঁইয়া ও সাজ্জাদ আলম খান তপু। সভা সঞ্চালনা করেন বিএফইউজের মহাসচিব দীপ আজাদ।
অন্যদিকে এডিটরস গিল্ড বাংলাদেশের প্রতিনিধিদলের নেতৃত্ব দেন সংগঠনটির সভাপতি মোজাম্মেল বাবু। এই প্রতিনিধিদলে ছিলেন বাংলাদেশ সংবাদ সংস্থার (বাসস) ব্যবস্থাপনা পরিচালক ও প্রধান সম্পাদক আবুল কালাম আজাদ, যুগান্তর সম্পাদক সাইফুল আলম, ডিবিসি নিউজের প্রধান সম্পাদক মঞ্জুরুল ইসলাম, বাংলাদেশ জার্নালের সম্পাদক শাহজাহান সরদার, ভোরের কাগজের সম্পাদক শ্যামল দত্ত, বাংলাদেশ প্রতিদিনের সম্পাদক নঈম নিজাম, গ্লোবাল টিভির এডিটর-ইন-চিফ সৈয়দ ইশতিয়াক রেজা, এশিয়ান এজের সম্পাদকমণ্ডলীর চেয়ারম্যান শোয়েব চৌধুরী এবং এনার্জি অ্যান্ড পাওয়ারের সম্পাদক মোল্লা এম আমজাদ হোসেন।",34.20883814864445,47.0
19826290,110,রাজনীতি,"যাকে খুশি ভোট দেন, ভোটটা অনেক জরুরি: শেখ হাসিনা","দীর্ঘদিন ক্ষমতায় থাকায় রাজনৈতিক স্থিতিশীলতা আনতে পেরেছে আওয়ামী লীগ সরকার- এমন মন্তব্য করেছেন দলটির সভাপতি ও প্রধানমন্ত্রী শেখ হাসিনা।
দেশবাসীর উদ্দেশে শেখ হাসিনা বলেন, নির্বাচনে কোনো সংঘাত চাই না। যাকে খুশি ভোট দেবেন। ভোটটা অনেক জরুরি। ভোটে শান্তিপূর্ণ পরিবেশ বজায় রাখতে হবে। বিএনপি ক্ষমতায় এসেই লুটপাট ও দুর্নীতি শুরু করে। বিএনপির দুর্বৃত্তায়নের জবাব দিতে হবে ভোটের মাধ্যমে।
দেশবাসীর উদ্দেশে তিনি আরও বলেন, আমাদের সবার মনে রাখতে হবে, এ নির্বাচনটা বাংলাদেশের জন্য একান্ত জরুরি। কারণ, বাংলাদেশকে নিয়ে অনেকেই অনেক রকম খেলা খেলতে চায়। এদেশের ভাগ্য নিয়ে যাতে কেউ ছিনিমিনি খেলতে না পারে, সেদিকে আমাদের খেয়াল রাখতে হবে। আগামী জাতীয় নির্বাচন যাতে ইতিহাসের মাইলফলক হয়ে থাকে, আমাদের সেই চেষ্টাই করতে হবে।
বুধবার বিকালে রাজধানীর তেজগাঁওয়ে ঢাকা জেলা আওয়ামী লীগ ভবন থেকে পাঁচটি জেলা ও একটি উপজেলার নির্বাচনি জনসভায় ভার্চুয়ালি অংশ নিয়ে তিনি এসব কথা বলেন।
আওয়ামী লীগ সভাপতি বলেন, আমরা দেশে একটি সত্যিকারের অবাধ ও সুষ্ঠু নির্বাচন চাই। আর বিএনপি চায় কারচুপির নির্বাচন। জনগণের ভোট চুরি করে ক্ষমতায় থাকতে চেয়েছিল খালেদা জিয়া। থাকতে পারেনি। ভোট চুরি করলে জনগণ মেনে নেয় না। আন্দোলনের মধ্য দিয়ে খালেদা জিয়ার পতন ঘটে। ৯৬ সালের ১৫ ফেব্রুয়ারি নির্বাচন হয়। তারপর পদত্যাগ করতে বাধ্য হয়। কিন্তু ওদের শিক্ষা হয়নি। তাই আবারও ২০০১ সালে ভোট কারচুপি, ভোট চুরি, জনগণের ভাগ্য নিয়ে খেলা শুরু করে। তাদের দুঃশাসনের কারণে দেশে ইমার্জেন্সি (জরুরি অবস্থা জারি) হয়।
তিনি বলেন, ২০০১ সালের নির্বাচনে আমি যখন গ্যাস বিক্রি করতে রাজি হইনি, তখন ষড়যন্ত্রের শিকার হই। ক্ষমতা আসতে পারেনি। গ্যাস বিক্রি করার মুচলেকা দিয়ে ক্ষমতায় বিএনপি-জামায়াত জোট আসে। ক্ষমতায় এসেই তারা দুর্নীতি লুটপাত, জঙ্গিবাদ, বোমা হামলা, গ্রেনেড হামলা এবং আওয়ামী লীগের নেতাকর্মীদের অকাট্য নির্যাতন শুরু করে। তাদের দুর্নীতি এমন পর্যায়ে চলে যায়, প্রধানমন্ত্রী কার্যালয় ও আরেক দিকে তারেক হাওয়া ভবন খুলে দুর্নীতির আখড়া গড়ে তোলে। ব্যবসা-বাণিজ্য সর্বক্ষেত্রে হস্তক্ষেপ করে। যার ফলে দেশে চরম অরাজকতার সৃষ্টি হয়। তারা জানত জনগণ তাদের ভোট দেবে না, প্রত্যাখ্যান করবে, তখন তারা এক কোটি ২৩ লাখ ভুয়া ভোটার লিস্ট তৈরি করে। সেভাবে নির্বাচন করার প্রচেষ্টা নেয়। সেখানে তারা ব্যর্থ হয়।
শেখ হাসিনা বলেন, ২০০৮ সালের নির্বাচনে বিএনপি ৩০০ আসনের মধ্যে ৩০টি সিট পেয়েছিল। আওয়ামী লীগ ২৩৩ সিটে জয়ী হয়। আর অন্য সিটগুলো আমাদের জোটের শরিকরা পেয়েছিল।
তিনি বলেন, আমরা দীর্ঘদিন ক্ষমতায় থাকায় দেশকে এগিয়ে নিয়ে যেতে পারছি। আমি দেশবাসীর প্রতি আহ্বান জানাচ্ছি, আপনারা নৌকা মার্কায় ভোট দিয়ে দেশকে এগিয়ে নিয়ে যেতে আমাদের সহযোগিতা করুন। আমরা দীর্ঘদিন ক্ষমতায় থাকার ফলে দেশে একটি স্থিতিশীল পরিবেশ ফিরিয়ে আনতে পেরেছি।এদেশের আর্থ-সামাজিক অবস্থার উন্নয়ন হচ্ছে। দেশবাসী এর সুফলও পাচ্ছে।
আওয়ামী লীগ জনগণের ভোটে নির্বাচিত হয়েই ক্ষমতায় আসে জানিয়ে শেখ হাসিনা বলেন, আমরা ২০০৮ সালের নির্বাচনে বিজয়ী হয়ে একটানা ক্ষমতায় আছি বলে দেশের ব্যাপক উন্নয়ন করতে পেরেছি।রাস্তাঘাট, ব্রিজ-কালভার্টসহ অবকাঠামো খাতের উন্নয়ন, ঘরে ঘরে বিদ্যুৎ এবং শিক্ষার উন্নয়ন করতে পেরেছি।আমরা বাংলাদেশকে আধুনিক জ্ঞান-বিজ্ঞানে সমৃদ্ধ করতে পেরেছি।আমরা বেকারত্বের হারও কমিয়ে তিন শতাংশে নামিয়ে আনতে পেরেছি।দেশে আমরা ব্যাপক কর্মসংস্থান সৃষ্টি করতে পেরেছি।",34.10049833858989,48.0
19824679,20,রাজনীতি,কাল জাতির উদ্দেশে ভাষণ দেবেন শেখ হাসিনা,"আওয়ামী লীগের সাধারণ সম্পাদক ও সেতুমন্ত্রী ওবায়দুল কাদের জানিয়েছেন, আগামীকাল আমাদের শেষ জনসভা। বৃহস্পতিবার জাতির উদ্দেশে প্রধানমন্ত্রী শেখ হাসিনা ভাষণ দেবেন।
বুধবার (৩ জানুয়ারি) দুপুরে আওয়ামী লীগের সভাপতির ধানমন্ডির রাজনৈতিক কার্যালয়ে এক ব্রিফিংয়ে তিনি এ কথা বলেন।
ওবায়দুল কাদের বলেন, নির্বাচনে ১১ দেশের ৮০ পর্যবেক্ষক আসবেন। ইউরোপিয়ান ইউনিয়নের প্রতিনিধিরা আগে থেকেই ঢাকায় আছেন। বিভিন্ন দেশ থেকে ৫০ জন বিদেশি সংবাদকর্মী এসেছেন। এ সংখ্যা আরও বাড়তে পারে।
নির্বাচন কমিশনের বিষয়ে তিনি বলেন, এবার নির্বাচন কমিশন স্বাধীন ও কর্তৃত্বপূর্ণ অধিকার প্রয়োগ করতে পারছে। যেখানে তারা আচারণবিধি লঙ্ঘন দেখছে, সেখানেই ব্যবস্থা নিচ্ছে। অবাধ ও সুষ্ঠু নির্বাচন বিষয়ে তাদের অবস্থান দৃশ্যমান।
এ সময় আওয়ামী লীগের সাংগঠনিক সম্পাদক বিএম মোজাম্মেল হক, দপ্তর সম্পাদক বিপ্লব বড়ুয়া, উপদপ্তর সম্পাদক সায়েম খান প্রমুখ উপস্থিত ছিলেন।",34.07439512771481,49.0
19825895,64,লাইফস্টাইল,চুল পড়া বন্ধে জিংক সমৃদ্ধ যেসব খাবার খাবেন,"চুল পড়া বিড়ম্বনার অভিজ্ঞতা কমবেশি সবার আছে। বিশেষ করে শীতকালে এ বিড়ম্বনায় বেশি পড়তে হয়। এ ছাড়া চুলের বৃদ্ধি কমে যাওয়ার মতো সমস্যাতেও দুশ্চিন্তাগ্রস্ত হয়ে পড়েন অনেকে। অন্তর্নিহিত স্বাস্থ্য সমস্যা, ঋতু পরিবর্তন, সঠিক পুষ্টির অভাবে পড়তে পারে চুল।
চুল পড়ারোধী শ্যাম্পু বা প্রসাধনী সাময়িক সমাধান দিতে পারলেও চুলের বৃদ্ধি নিশ্চিত করতে সঠিক পুষ্টি গ্রহণ করার বিকল্প নেই।
আরও পড়ুন:যে ৮ ঘরোয়া চিকিৎসায় নিয়ন্ত্রণে থাকবে গ্যাস্ট্রিক
চুলের বৃদ্ধির জন্য জিঙ্ক কেন অপরিহার্য?
জিংক একটি অপরিহার্য খনিজ, যা কোষ বিভাজন, ডিএনএ সংশ্লেষণ এবং চুলের ফলিকলসহ টিস্যুগুলোর মেরামতে গুরুত্বপূর্ণ ভূমিকা পালন করে। এটি হরমোনের মাত্রা নিয়ন্ত্রণ করে, বিশেষ করে অ্যান্ড্রোজেন, যা চুলের বৃদ্ধির ধরন উন্নত করতে সাহায্য করতে পারে।
তা ছাড়া, জিঙ্ক খাওয়ার ফলে সেবাম তৈরি হয়। এটি প্রাকৃতিক তেল যা মাথার ত্বককে ময়শ্চারাইজ করে এবং চুল স্বাস্থ্যোজ্জ্বল রাখে। এ ছাড়া জিঙ্ক অ্যান্টিঅক্সিডেন্টের মতো কাজ করে এবং চুলের কোষগুলোকে অক্সিডেটিভ স্ট্রেস থেকে রক্ষা করতে সাহায্য করে, অকাল বার্ধক্য এবং সম্ভাব্য চুল পড়া রোধ করে।
জিঙ্ক সমৃদ্ধ খাবার খেলে যেমন সুস্থ থাকবেন, তেমনি সম্ভব হবে চুল পড়া রোধ করাও। জিঙ্কের সঙ্গে যুক্ত পুষ্টির মধ্যে রয়েছে প্রোটিন। কারণ জিঙ্ক সাধারণত প্রোটিন সমৃদ্ধ খাবারে পাওয়া যায়। এ ছাড়া নির্দিষ্ট বি ভিটামিন (বি৬ ও বি১২) চুলের সর্বোত্তম বৃদ্ধির জন্য প্রয়োজনীয় বিভিন্ন বিপাকীয় প্রক্রিয়ায় জিঙ্কের সঙ্গে কাজ করে।চুলের স্বাস্থ্য ভালো রাখতে জিংক সমৃদ্ধ যেসব খাবার খাবেন? 
পালং শাক এবং অন্যান্য গাঢ় পাতাযুক্ত সবুজ শাকসবজিতে জিঙ্কের সঙ্গে বিভিন্ন ভিটামিন এবং খনিজ উপাদান রয়েছে। চুলের বৃদ্ধি বাড়ানোর পাশাপাশি আপনাকে সুস্থ রাখবে এগুলো।
ডিমে প্রচুর জিঙ্ক, প্রোটিন ও বায়োটিন থাকে। বায়োটিন একটি বি-ভিটামিন যা চুল, ত্বক এবং নখের স্বাস্থ্যের জন্য গুরুত্বপূর্ণ। বায়োটিনের অভাব চুল পড়া বাড়াতে পারে। ডিমের মতো জিঙ্ক এবং বায়োটিন সমৃদ্ধ খাবার চুলের যত্নে দারুণ কার্যকরী।
কুমড়োর বীজ জিঙ্ক সমৃদ্ধ। এগুলো সালাদ, দই বা স্ন্যাক হিসেবে যোগ করে ডায়েটে অন্তর্ভুক্ত করতে পারেন।
মসুর ডাল জিঙ্কের উদ্ভিদভিত্তিক উৎস। এগুলো প্রোটিন, আয়রন এবং অন্যান্য পুষ্টিতে সমৃদ্ধ, যা চুলের পাশাপাশি ভালো রাখে শরীরও।
ছোলা জিঙ্কের আরেকটি উদ্ভিদভিত্তিক উৎস। এগুলো সালাদ, স্যুপে অন্তর্ভুক্ত করতে পারেন। এ ছাড়া সাইড ডিশ হিসেবেও পরিবেশন করতে পারেন ছোলা।
কাজু হলো এক ধরনের বাদাম, যা জিঙ্ক সমৃদ্ধ। এগুলো আয়রন ও বায়োটিনের মতো অন্যান্য পুষ্টিরও একটি ভালো উৎস।
দইসহ দুগ্ধজাত পণ্যে জিঙ্ক থাকে। দই প্রোবায়োটিকও সরবরাহ করে, যা মাথার ত্বক ভালো রাখে।
সূত্র: টাইমস অব ইন্ডিয়া",33.66618668284913,50.0
19826270,96,রাজনীতি,‘ডামি নির্বাচনও’ জনগণ প্রত্যাখ্যান করবে: এবি পার্টি,"৭ জানুয়ারির নির্বাচনকে আওয়ামী লীগ, পুলিশ, ইসি ও গোয়েন্দা সংস্থার যৌথ নির্বাচন বলে অভিহিত করে- এই প্রহসনমূলক নির্বাচন কোনোভাবেই জনগণের নির্বাচন নয় বলে দাবি করেছে এবি পার্টি।
বুধবার বিকালে এক পদযাত্রা কর্মসূচিতে এবি পার্টির নেতারা বলেন, আওয়ামী লীগ সভাপতি জনগণের দুর্ভোগ-দুর্দশার প্রতি উপহাস করে কাঁঠালের বার্গার এবং কুমড়ার বেগুনি খাওয়ার আহ্বান জানিয়েছিলেন। জনগণ তা প্রত্যাখ্যান করেছে। কাঁঠালের বার্গার ও কুমড়ার বেগুনির মতো ৭ জানুয়ারির ডামি নির্বাচনও জনগণ প্রত্যাখ্যান করবেন।
বিকালে প্রহসনমূলক নির্বাচন বর্জনের আহ্বান জানিয়ে জনমত তৈরির লক্ষ্যে ‘পদযাত্রা’ কর্মসূচি পালনের সময় এ কথা বলেন পার্টির নেতারা।
পদযাত্রাটি দলের কেন্দ্রীয় কার্যালয় সংলগ্ন বিজয় একাত্তর চত্বর থেকে শুরু হয়ে বিজয়নগর, কাকরাইল, পল্টনসহ রাজধানীর গুরুত্বপূর্ণ বিভিন্ন সড়ক প্রদক্ষিণ করে আবার কেন্দ্রীয় কার্যালয়ের সামনে এসে সমাবেশে মিলিত হয়।
সমাবেশে বক্তব্য রাখেন- এবি পার্টির আহবায়ক সাবেক সচিব এএফএম সোলায়মান চৌধুরী, যুগ্ম আহবায়ক বিএম নাজমুল হক, সদস্য সচিব মজিবুর রহমান মঞ্জু, যুগ্ম সদস্যসচিব ব্যারিস্টার আসাদুজ্জামান ফুয়াদ ও প্রচার সম্পাদক আনোয়ার সাদাত টুটুল।
সমাবেশে এএফএম সোলায়মান চৌধুরী বলেন, পঞ্চাশ হাজার ভুয়া মামলা দিয়ে ২০ হাজার বিরোধী রাজনৈতিক নেতাকে জেলে পুরে শেখ হাসিনা তার পদলেহনকারী নির্বাচন কমিশন, আইনশৃঙ্খলা বাহিনী দিয়ে একতরফা নির্বাচন করছে। এই ডামি প্রার্থী, কিছু দালাল কিংস পার্টি সঙ্গে নিয়ে প্রহসনের নির্বাচন জনগণ মেনে নেবে না। সব ষড়যন্ত্র ছিন্ন করে দেশের মানুষ তার অধিকার আদায় করে নেবে ইনশাআল্লাহ।
বিএম নাজমুল হক বলেন, আগামী ৭ জানুয়ারির একতরফা নির্বাচনের মাধ্যমে আওয়ামী লীগের জন্য সব পথ রুদ্ধ হয়ে যাবে শুধু খোলা থাকবে তার পতনের পথ। আমরা তার পতনের পথ দেখেই ঘরে ফিরব ইনশাআল্লাহ।
দলের সদস্য সচিব মজিবুর রহমান মঞ্জু বলেন, একটা প্রহসনের নির্বাচন আয়োজন করতে গিয়ে সরকার পুরো লেজেগোবরে অবস্থায় পড়ে গেছে।
সরকারি দল নিজেদের মধ্যে নির্বাচনকে প্রতিযোগিতামূলক করতে গিয়ে কৃত্রিম দ্বন্দ্ব সংঘাত বাঁধিয়ে এখন আর কূল-কিনারা খুঁজে পাচ্ছে না। আওয়ামী লীগ, পুলিশ, ইসি ও গোয়েন্দা সংস্থার যৌথ কামড়াকামড়ির এ নির্বাচনে মানুষ খুব মজা পাচ্ছে।
পদযাত্রায় আরও অংশ নেন- যুবপার্টির আহবায়ক এবিএম খালিদ হাসান, সিনিয়র সহকারী সদস্যসচিব আব্দুল বাসেত মারজান, সহকারী সদস্য সচিব শাহ আব্দুর রহমান, ঢাকা মহানগর দক্ষিণের যুগ্ম আহবায়ক গাজী নাসির, যুগ্ম সদস্য সচিব সফিউল বাসার, আহমেদ বারকাজ নাসির, ঢাকা মহানগর উত্তরের সদস্য সচিব ফিরোজ কবির, সহকারী অর্থ সম্পাদক সুমাইয়া শারমিন ফারহানাসহ কেন্দ্রীয় ও মহানগরীর বিভিন্ন পর্যায়ের নেতারা।",33.65808120194875,51.0
19824684,23,রাজনীতি,আসুন সবাই ভোট দিই: দেশবাসীকে রাষ্ট্রপতি,"রাষ্ট্রপতি মো. সাহাবুদ্দিন আগামী ৭ জানুয়ারি অনুষ্ঠেয় দ্বাদশ জাতীয় সংসদ নির্বাচনে পোস্টাল ব্যালটের মাধ্যমে আজ (বুধবার) তার ভোটাধিকার প্রয়োগ করেছেন। তিনি দেশবাসীকে আগামী নির্বাচনে ভোট প্রদান করে নাগরিক দায়িত্ব পালনের আহ্বান জানান।
রাষ্ট্রপ্রধান বঙ্গভবনের ক্রেডিনশিয়াল হলে ডাকযোগে ভোট দিয়ে দেশবাসীর উদ্দেশে বলেন, ‘আসুন নিজে ভোট দিই এবং অন্যকে ভোট দানে উৎসাহিত করি।’
রাষ্ট্রপতির সহধর্মিণী ড. রেবেকা সুলতানাও পোস্টাল ব্যালটের মাধ্যমে দুপুর ১২টায় ভোটাধিকার প্রয়োগ করেন।
রাষ্ট্রপতি সাহাবুদ্দিন বলেন, ‘ভোট মানুষের গণতান্ত্রিক অধিকার। একজন নাগরিক হিসেবে ভোট দেওয়া আমাদের দায়িত্ব।’
রাষ্ট্রপতি আশা করেন, সবার অংশগ্রহণে এই নির্বাচন শান্তিপূর্ণ ও উৎসবমুখর পরিবেশে অনুষ্ঠিত হবে। গণপ্রতিনিধিত্ব আদেশের (আরপিও) অনুচ্ছেদ ২৭ অনুযায়ী, রাষ্ট্রপ্রধান পোস্টাল ব্যালটের মাধ্যমে ভোট দিতে সক্ষম হন।
এ ছাড়া নিবন্ধিত ভোটার- যারা কারাবন্দি বা আইনি হেফাজতে আছেন, প্রবাসী বাংলাদেশি এবং ভোটগ্রহণ কর্মকর্তারা, আসন্ন দ্বাদশ জাতীয় সংসদ নির্বাচনে পোস্টাল ব্যালটের মাধ্যমে তাদের ভোটাধিকার প্রয়োগ করতে পারেন।
ভোটকেন্দ্রে যেতে অসমর্থ- এমন চার ধরনের ভোটাররা ডাকে (পোস্টাল ব্যালটে) ভোটাধিকার প্রয়োগ করতে পারবেন। নবম জাতীয় সংসদ নির্বাচন থেকে এই বিধান চালু হয়েছে। নির্বাচন কমিশন থেকে এবারের সংসদ নির্বাচনে পোস্টাল ব্যালটে ভোটদানে উৎসাহিত করতে প্রচারণার উদ্যোগ নেওয়া হয়েছে।
সম্প্রতি অনুষ্ঠিত আন্তঃমন্ত্রণালয়ে সভার নির্বাচন কমিশনের পক্ষ থেকে পোস্টাল ব্যালটে ভোটদানে উৎসাহিত করতে বিদেশে বাংলাদেশ মিশনসহ সংশ্লিষ্টদের মাঝে প্রচারণার নির্দেশনা দেওয়া হয়।
ইসির বিজ্ঞপ্তিতে বলা হয়েছে, একজন ব্যক্তি যিনি ভোটাধিকার প্রয়োগ করতে আগ্রহী, তাকে একটি পোস্টাল ব্যালট পেপারের জন্য তার নির্বাচনি এলাকার রিটার্নিং অফিসারের কাছে আবেদন করতে হবে। এতে বলা হয়েছে, আবেদনটিতে অবশ্যই ভোটারের নাম, ডাক ঠিকানা এবং ভোটার তালিকায় ক্রমিক নম্বর থাকতে হবে।
রাষ্ট্রপতির ভোট প্রয়োগের মাধ্যমে পোস্টাল ব্যালটের বিষয়টি জনপ্রিয় করতে চায় নির্বাচন কমিশন। রাষ্ট্রপতি সাহাবুদ্দিন ও তার সহধর্মিণী পাবনা সদরের ভোটার।
রিটার্নিং অফিসার সময়সীমার মধ্যে তাদের প্রাপ্ত পোস্টাল ভোটগুলো বিবেচনা করবেন এবং সেই ভোটগুলো গণনা করে চূড়ান্ত ফলাফল ঘোষণা করবেন।
এ সময় রাষ্ট্রপতির কার্যালয়ের সচিব সম্পদ বড়ুয়া, সামরিক সচিব মেজর জেনারেল এসএম সালাহ উদ্দিন ইসলাম, প্রেস সচিব মো. জয়নাল আবেদীন এবং সচিব (সংযুক্ত) মো. ওয়াহিদুল ইসলাম খান উপস্থিত ছিলেন।",32.834376862125254,52.0
19826822,117,রাজনীতি,"আগে ফখরুলের জামিন শুনানির এতো তাড়া ছিল, এখন নেই কেন: হাইকোর্ট","প্রধান বিচারপতির বাসভবনে হামলার অভিযোগে করা মামলায় বিএনপি মহাসচিব মির্জা ফখরুল ইসলাম আলমগীরের জামিন শুনানি এক সপ্তাহ পেছানো হয়েছে।
ফখরুলের আইনজীবীদের অনুরোধে বিচারপতি মো. সেলিম ও বিচারপতি শাহেদ নুর উদ্দিনের সমন্বয়ে গঠিত হাইকোর্ট বেঞ্চ বুধবার এ আদেশ দেন।
এ সময় আদালত আইনজীবীকে বলেন, আগে জামিন শুনানির এতো তাড়া ছিল, এখন নেই কেন? পরে আদালত শুনানির জন্য নির্বাচনের দিন (৭ জানুয়ারি) ধার্য করেন।
এর আগে গত ১৭ ডিসেম্বর মামলাটি শুনানি কার্যতালিকার ১ নম্বরে ছিল। ওইদিন মির্জা ফখরুলের আইনজীবী ১৮ ডিসেম্বর শুনানির আবেদন করলে আদালত বলেন, বন্ধের পর শুনানি হবে। এখন কোনোভাবে সম্ভব না। এরপরে আজ বুধবার শুনানির দিন ধার্য করা হয়।
জানা গেছে, ১ থেকে ৭ জানুয়ারি বিএনপির আদালত বর্জন কর্মসূচি চলমান থাকায় বিএনপির আইনজীবীরা জামিন শুনানিতে অংশ নেননি।
এর আগে গত ১৭ ডিসেম্বর ২৮ অক্টোবরের মহাসমাবেশ চলাকালে বিএনপি নেতাকর্মীদের সঙ্গে সংঘর্ষের সময় প্রধান বিচারপতির বাসভবনে হামলার ঘটনায় পুলিশের করা মামলায় বিএনপি মহাসচিব মির্জা ফখরুল ইসলাম আলমগীরকে জামিন প্রশ্নে রুলের শুনানির জন্য ৩ জানুয়ারি নির্ধারণ করেন হাইকোর্ট।
সেদিন আদালতে জামিন আবেদনের পক্ষে শুনানি করেন জ্যেষ্ঠ আইনজীবী জয়নুল আবেদীন। এসময় আদালতে মির্জা ফখরুলের পক্ষে আরো উপস্থিত ছিলেন অ্যাডভোকেট নিতাই রায় চৌধুরী, অ্যাডভোকেট ফজলুর রহমান খান, ব্যারিস্টার এ এম মাহবুব উদ্দিন খোকন, ব্যারিস্টার বদরুদ্দোজা বাদল, ব্যারিস্টার রুহুল কুদ্দুস কাজল, ব্যারিস্টার কায়সার, অ্যাডভোকেট গাজী কামরুল ইসলাম সজল ও অ্যাডভোকেট সগির হোসেন লিওন।অন্যদিকে, রাষ্ট্র পক্ষে শুনানি করেন ডেপুটি অ্যাটর্নি জেনারেল বি এম রাফেল।
গত ৭ ডিসেম্বর ২৮ অক্টোবরের মহাসমাবেশ চলাকালে বিএনপি নেতাকর্মীদের সঙ্গে সংঘর্ষের সময় প্রধান বিচারপতির বাসভবনে হামলার ঘটনায় পুলিশের করা মামলায় মির্জা ফখরুলকে কেন জামিন দেওয়া হবে না, তা জানতে চেয়ে রুল জারি করেন হাইকোর্ট।
বৃহস্পতিবার বিচারপতি মো. সেলিম ও বিচারপতি শাহেদ নূরউদ্দিনের হাইকোর্ট বেঞ্চ এ রুল জারি করেন। এক সপ্তাহের মধ্যে সরকারকে রুলের জবাব দিতে বলা হয়।
গত ৩ ডিসেম্বর ২৮ অক্টোবরের মহাসমাবেশ চলাকালে বিএনপি নেতাকর্মীদের সঙ্গে সংঘর্ষের সময় প্রধান বিচারপতির বাসভবনে হামলার ঘটনায় পুলিশের করা মামলায় বিএনপি মহাসচিব মির্জা ফখরুল ইসলাম আলমগীর হাইকোর্টে জামিন চেয়ে আবেদন করেন।
গত ২৮ অক্টোবরের মহাসমাবেশ চলাকালে বিএনপি নেতাকর্মীদের সঙ্গে সংঘর্ষের সময় প্রধান বিচারপতির বাসভবনে হামলার ঘটনায় পুলিশের করা মামলায় বিএনপি মহাসচিবের জামিন নামঞ্জুর করেন নিম্ন আদালত।
ঢাকা মহানগর দায়রা জজ আদালতের ভারপ্রাপ্ত বিচারক ফয়সাল আতিক বিন কাদের এই আদেশ দেন।
গত ২ নভেম্বর একই আদালতে জামিন আবেদন দাখিল করেন মির্জা ফখরুলের আইনজীবী অ্যাডভোকেট সৈয়দ জয়নুল আবেদীন মেজবাহ।
গত ২৮ অক্টোবর বিএনপির মহাসমাবেশ চলাকালে প্রধান বিচারপতির বাসভবনে হামলা ও ভাঙচুরের অভিযোগে রমনা থানায় পুলিশ বাদী হয়ে মামলা করে। মামলায় মির্জা ফখরুল ছাড়াও দলটির স্থায়ী কমিটির সদস্য মির্জা আব্বাসসহ ৫৯ নেতাকর্মীকে আসামি করা হয়।
ফখরুল-আব্বাস ছাড়াও মামলার উল্লেখযোগ্য আসামিরা হলেন— বিএনপির স্থায়ী কমিটির সদস্য আমীর খসরু মাহমুদ চৌধুরী, ভাইস চেয়ারম্যান বরকত উল্লাহ বুলু, আব্দুল আউয়াল মিন্টু, আহমেদ খান, অ্যাডভোকেট জয়নুল আবেদীন, নিতাই রায় চৌধুরী, শামসুজ্জামান দুদু, এয়ার ভাইস মার্শাল (অব.) আলতাফ হোসেন চৌধুরী, সাবেক ভাইস চেয়ারম্যান ব্যারিস্টার শাহজাহান ওমর, ঢাকা মহানগর দক্ষিণ বিএনপির আহ্বায়ক আব্দুস সালাম, ভিপি জয়নাল, মহানগর উত্তর বিএনপির ভারপ্রাপ্ত আহ্বায়ক ফরহাদ হালিম ডোনার ও সদস্য সচিব আমিনুল হক।
পরদিন ২৯ অক্টোবর সকাল সাড়ে ৯টার দিকে গুলশানের বাসা থেকে মির্জা ফখরুলকে তুলে নিয়ে যায় ডিবি পুলিশ।",32.73999116294321,53.0
19826289,109,রাজনীতি,ভোট বর্জনে স্বেচ্ছাসেবক দলের লিফলেট বিতরণ,"সরকার পদত্যাগ এবং ভোট বর্জন ও অসহযোগ আন্দোলনের লক্ষ্যে জনমত তৈরি করতে রাজধানীতে লিফলেট বিতরণ করেছেন জাতীয়তাবাদী স্বেচ্ছাসেবক দলের নেতাকর্মীরা।
বুধবার সকালে হাতিরপুল কাঁচাবাজার থেকে কাটাবন মোড় পর্যন্ত বাংলাদেশ জাতীয়তাবাদী স্বেচ্ছাসেবক দল কেন্দ্রীয় কমিটির সিনিয়র সহসভাপতি ইয়াছিন আলী ও সাংগঠনিক সম্পাদক নাজমুল হাসানের নেতৃত্বে লিফলেট বিতরণ ও মিছিল করা হয়।
এ সময় আরও উপস্থিত ছিলেন স্বেচ্ছাসেবক দল কেন্দ্রীয় কমিটির সহসভাপতি আব্দুল কুদ্দুস, কামরুজ্জামান বিপ্লব, রাসেল মাহমুদ, ফরহাদ উদ্দিন, ড. মফিদুল আলম, সরদার নুরুজ্জামান, যুগ্ম সম্পাদক আব্দুর রহিম হাওলাদার সেতু, কাজী মোক্তার হোসেন, জসিম উদ্দিন, জেডআই কামাল, আমিনুল ইসলাম মোহসীন, সহসাধারণ সম্পাদক মো. মামুন, মোকসেদুর রহমান আবির, মো. জসিম উদ্দিন সরকার, মাসুম ভুঁইয়া, মোর্শেদ আলম, মো. আসাদুজ্জামান, সহসাংগঠনিক সম্পাদক ইঞ্জি. সাহাবুদ্দিন সাবু, তৌহিদুল ইসলাম টিটু, শফি মাহমুদ জুয়েল, লুৎফর রহমান, প্রচার সম্পাদক জাকিরুল ইসলাম জাকির, নুরুল আলম বিপ্লব, সম্পাদক, ইব্রাহিম ভুঁইয়া সাগর, সহসম্পাদক, সহসমাজসেবা সম্পাদক ফয়সাল আহমেদ পলাশ, সহকৃষিবিষয়ক সম্পাদক ইমদাদুল হক মজুমদার , সহআপ্যায়ন সম্পাদক সাইদুজ্জামান পাশা, সহবাণিজ্যবিষয়ক সম্পাদক ইঞ্জি. নুর আমিন লালন, সহশ্রমবিষয়ক সম্পাদক সালাউদ্দিন কাদের, কেন্দ্রীয় সদস্য মোবারক মিতুল, আমান উল্লাহ, তুহিন সরকার, আব্দুল আলিম মিঠু, স্বেচ্ছাসেবক দল নেতা লিটন মোল্লা, ইমরুল কায়েস, সাইদুর রহমান সাইফ, ফয়জুল্লাহ মহাজন, কামরুল, নূরে আলম হবি, মাসুদ পারভেজ প্রমুখ।",32.69248333402628,54.0
19826034,77,আইন,"ইরানে কাসেম সোলাইমানির কবরের কাছে বিস্ফোরণ, নিহত অন্তত ৭৩","ইরানের কেরমান প্রদেশে বিস্ফোরণের ঘটনায় অন্তত ৭৩জন নিহত ও ১৭৩ জনেরও বেশি আহত হয়েছেন।
বুধবার জেনারেল কাসেম সোলাইমানির চতুর্থ মৃত্যুবার্ষিকী উপলক্ষ্যে হাজার হাজার মানুষ কেরমানের ‘শহীদ গুলজার’ কবরস্থানের দিকে যাওয়ার পথে ওই বিস্ফোরণ ঘটে।
ইরানের ন্যাশনাল মেডিক্যাল ইমার্জেন্সি অর্গানাইজেশনের প্রধান জাফর মিয়াদফার তাসনিম নিউজকে বলেছেন, বিস্ফোরণের পরে পদদলিত হয়ে কমপক্ষে ৭৩জন নিহত এবং ১৭৩জন আহত হয়েছেন।
প্রত্যক্ষদর্শীরা জানিয়েছে, পর পর দুটি বিস্ফোরণের ঘটনা ঘটে। প্রথম বিস্ফোরণটি হয় সোলাইমানির সমাধি থেকে ৭০০ মিটার দূরে। দ্বিতীয় বিস্ফোরণটি সমাধি থেকে এক কিলোমিটার দূরে।
বিস্ফোরণের ভয়ানক শব্দ শুনে শহীদ গুলজারের দিকে যিয়ারতের জন্য যাওয়া যাত্রীরা দ্রুত রাস্তা ছেড়ে দেয়, যাতে অ্যাম্বুলেন্সগুলো বিস্ফোরণস্থলের দিকে যেতে পারে।
কেরমান প্রদেশ রেড ক্রিসেন্টের প্রধান রেজা ফাল্লাহ রাষ্ট্রীয় টিভিকে বলেছেন, আমাদের উদ্ধারকারী দলগুলো আহতদের সরিয়ে নিচ্ছে... তবে সেখানে ভিড়ের ঢেউ রাস্তা অবরোধ করছে।
বিস্ফোরণের কারণ এখন পর্যন্ত নিশ্চিত করা যায়নি, তবে দেশটির কর্মকর্তারা সন্ত্রাসবাদের দিকে ইঙ্গিত করছেন।
কেরমান প্রদেশের ডেপুটি গভর্নরকে উদ্ধৃত করে আইআরআইবি একে একটি সন্ত্রাসী হামলা হিসেবে বর্ণনা করছে। ঘটনাস্থলের একটি ভিডিও অনলাইন মাধ্যমগুলোয় ছড়িয়ে পড়েছে। তাতে দেখা যায়, বিস্ফোরণের পর মসজিদের আশপাশের সড়কে অসংখ্য ক্ষতবিক্ষত লাশ পড়ে আছে।
সূত্র: রয়টার্স, আলজাজিরা, প্রেসটিভি",32.3843090888302,55.0
19826032,75,বিজ্ঞান,গাজা ইস্যুতে এবার ইসরাইলকে কঠোর হুশিয়ারি দিল যুক্তরাষ্ট্র,"গাজা উপত্যকা থেকে ফিলিস্তিনিদের উৎখাতের বিষয়ে ইসরাইলি মন্ত্রীদের ‘বেফাঁস’ মন্তব্যের বিরুদ্ধে কঠোর হুশিয়ারি দিল যুক্তরাষ্ট্র।
সম্প্রতি ফিলিস্তিনিদের গাজা উপত্যকা থেকে তাড়ানোর আকাঙ্ক্ষা জানিয়ে মন্তব্য করেন ইসরাইলের অর্থমন্ত্রী বেজালেল স্মোটরিচ এবং প্রতিরক্ষামন্ত্রী ইতামার বেন গেভি। তাদের এই মন্তব্যকে তাকে দায়িত্বহীন এবং উসকানিমূলক বলে নিন্দা জানিয়েছে যুক্তরাষ্ট্র।
সেই সঙ্গে মার্কিন পররাষ্ট্র মন্ত্রণালয় জানিয়েছে, এ ধরনের প্রচেষ্টা যুক্তরাষ্ট্র কখনো সমর্থন করবে না। মন্ত্রিসভার সদস্যরা যেন ভবিষ্যতে ‘বেফাঁস’ কথাবার্তা বলা থেকে বিরত থাকেন, সেদিকে নজর রাখতে ইসরাইলের প্রধানমন্ত্রী বেনিয়ামিন নেতানিয়াহুকে কঠোর বার্তাও দিয়েছে মন্ত্রণালয়।
মঙ্গলবার এক বিবৃতিতে মার্কিন পররাষ্ট্র মন্ত্রণালয়ের মুখপাত্র ম্যাথিউ মিলার এ সম্পর্কে বলেন, ইসরাইলের দুই মন্ত্রী বেজালেল স্মোটরিচ এবং ইতামার বেন গেভির যে মন্তব্য করেছেন, তা স্পষ্টভাবে দায়িত্বহীন এবং উসকানিমূলক। এ ধরনের মন্তব্য মোটেই সমর্থনযোগ্য নয় এবং যুক্তরাষ্ট্রের সরকার ইসরাইল ইস্যুতে যে নীতি অনুসরণ করে— তার সঙ্গেও সঙ্গতিপূর্ণ নয়।
তিনি বলেন, ভবিষ্যতে মন্ত্রিসভার সদস্যরা যেন এ ধরনের বেফাঁস কোনো মন্তব্য না করেন, সে জন্য ব্যবস্থা নিতে ইসরাইলের প্রধানমন্ত্রী বেনিয়ামিন নেতানিয়াহুকে আহ্বান জানানো হচ্ছে।
মঙ্গলবার ইসরাইলে এক অনুষ্ঠানে অর্থমন্ত্রী বেজালের স্মোটরিচ বলেন, গাজা উপত্যকায় বসবাসরত ফিলিস্তিনিদের অবশ্যই উপত্যকা ছেড়ে অন্য কোথাও চলে যেতে হবে।
একই দিন ভিন্ন একটি অনুষ্ঠানে প্রতিরক্ষামন্ত্রী বেন গেভির মন্তব্য করেন, এই যুদ্ধ গাজাবাসীর সামনে অন্য দেশে অভিবাসনের সুযোগ এনে দিয়েছে। এই সুযোগ হারানো তাদের জন্য উচিত হবে না।
সূত্র: আনাদোলু এজেন্সি, রয়টার্স, ইউএস অ্যাম্বাসি",32.21230910671594,56.0
19824682,22,শিক্ষা,নির্বাচন ঘিরে তিন দিনের ছুটির প্রজ্ঞাপন ‘ভুয়া’,"দ্বাদশ জাতীয় সংসদ নির্বাচন উপলক্ষ্যে সরকারি কর্মকর্তাদের ৫ থেকে ৮ জানুয়ারি তিন দিনের সরকারি ছুটি ঘোষণার একটি ভুয়া প্রজ্ঞাপন সামাজিক যোগাযোগমাধ্যম ফেসবুকে ছড়িয়ে পড়েছে। জনপ্রশাসন মন্ত্রণালয়ের বিধি-৪ এর উপসচিব সোনিয়া হাসানের স্বাক্ষর জাল করে ভুয়া প্রজ্ঞাপনটি ছড়ানো হয়েছে। ওই ভুয়া প্রজ্ঞাপনে সরকারি ছুটি অবহেলাকারীদের আর্থিক জরিমানাসহ আইনি ব্যবস্থা নেওয়ার কথা বলা হয়।
এ বিষয়ে জানতে চাইলে জনপ্রশাসন মন্ত্রণালয়ের উপসচিব সোনিয়া হাসান গণমাধ্যমকে বলেন, একটি ভুয়া প্রজ্ঞাপন সামাজিক যোগাযোগমাধ্যমে ছড়িয়ে পড়েছে। এটি সত্য নয়। জনপ্রশাসন মন্ত্রণালয় থেকে গত ২৮ ডিসেম্বর জারি করা এবং জনপ্রশাসন মন্ত্রণালয়ের ওয়েবসাইটে থাকা প্রজ্ঞাপনটি সঠিক।
ভুয়া প্রজ্ঞাপনে বিভ্রান্ত না হতে জনপ্রশাসন মন্ত্রণালয় থেকে বুধবার একটি প্রজ্ঞাপন জারি করা হয়। এতে আরও বলা হয়, ৫ থেকে ৮ জানুয়ারি ভোট গ্রহণ উপলক্ষ্যে তিন দিনের ছুটির যে প্রজ্ঞাপনটি ফেসবুকে ঘুরছে তা বানোয়াট। এতে কেউ বিভ্রান্ত হবেন না।
আগামী ৭ জানুয়ারি জাতীয় সংসদ নির্বাচন উপলক্ষ্যে সারা দেশে সাধারণ ছুটি ঘোষণা করে গত ২৮ ডিসেম্বর জনপ্রশাসন মন্ত্রণালয় থেকে প্রজ্ঞাপন জারি করা হয়। এতে বলা হয়, বাংলাদেশ নির্বাচন কমিশন সচিবালয়ের চাহিদা মোতাবেক দ্বাদশ জাতীয় সংসদ নির্বাচন উপলক্ষ্যে ৭ জানুয়ারি (রোববার) সব সরকারি, আধা-সরকারি, স্বায়ত্তশাসিত ও বেসরকারি অফিস, প্রতিষ্ঠান, সংস্থায় কর্মরত কর্মকর্তা-কর্মচারী এবং সরকারি-বেসরকারি শিক্ষাপ্রতিষ্ঠানের শিক্ষক/কর্মকর্তা/কর্মচারীদের ভোটাধিকার প্রয়োগ ও ভোটগ্রহণের সুবিধার্থে সারা দেশে নির্বাচনকালীন সাধারণ ছুটি ঘোষণা করা হলো।
এর আগে গত ২৪ ডিসেম্বর ভোটগ্রহণের দিন সাধারণ ছুটি ঘোষণা করতে জনপ্রশাসন মন্ত্রণালয়কে নির্দেশ দেয় নির্বাচন কমিশন। ইসির চিঠিতে বলা হয়, আগামী ৭ জানুয়ারি দ্বাদশ জাতীয় সংসদ নির্বাচন অনুষ্ঠিত হবে। ওই নির্বাচন উপলক্ষ্যে ভোটগ্রহণের দিন অর্থাৎ ৭ জানুয়ারি রোববার সারা দেশে সাধারণ ছুটি ঘোষণা করা প্রয়োজন। এ অবস্থায় ৭ জানুয়ারি রোববার সাধারণ ছুটি ঘোষণা করার প্রয়োজনীয় ব্যবস্থা গ্রহণের জন্য নির্দেশক্রমে অনুরোধ জানায় সংস্থাটি।",31.80374382507275,57.0
19824686,25,আইন,ড. ইউনূসের কারাদণ্ড নিয়ে যা বলা হয়েছে মার্কিন সংবাদমাধ্যমে,"শান্তিতে নোবেল পুরস্কারজয়ী ড. মুহাম্মদ ইউনূসকে ছয় মাসের কারাদণ্ড দেওয়ার বিষয়ে প্রতিবেদন এসেছে আন্তর্জাতিক প্রায় সব গণমাধ্যমে সংবাদ প্রকাশ হয়েছে।
১ জানুয়ারি এ বিষয়ে প্রতিবেদন প্রকাশ করেছে এপি ও ওয়াশিংটন পোস্টও।
এপির প্রতিবেদনে বলা হয়েছে, বাংলাদেশের শ্রম আইন লঙ্ঘনের দায়ে নোবেল শান্তি পুরস্কার বিজয়ী মুহাম্মদ ইউনূসকে ছয় মাসের কারাদণ্ড দিয়েছেন দেশটির ঢাকার একটি শ্রম আদালত।
প্রতিবেদনে আরও বলা হয়েছে, দরিদ্র মানুষকে সাহায্য করার জন্য ক্ষুদ্রঋণ ব্যবহারে অগ্রণী ইউনূস আদালতে উপস্থিত ছিলেন এবং তাকে জামিন দেওয়া হয়েছে। রায় ও সাজার বিরুদ্ধে আপিল করতে ইউনূসকে ৩০ দিনের সময় দিয়েছেন আদালত।
'ইউনূস প্রতিষ্ঠিত একটি অলাভজনক সংস্থা গ্রামীণ টেলিকম রয়েছে এই মামলার কেন্দ্রে।'
ড. ইউনূসের বিরুদ্ধে কী কী অভিযোগ আনা হয়েছে তার উল্লেখ করে প্রতিবেদনে বলা হয়েছে, ঢাকার তৃতীয় শ্রম আদালতের বিচারক শেখ মেরিনা সুলতানা 'কোম্পানির চেয়ারম্যান হিসেবে ইউনূস এবং অপর তিন পরিচালককে দোষী সাব্যস্ত করে প্রত্যেককে ছয় মাসের কারাদণ্ড দিয়েছেন। ইউনূসকে ৩০ হাজার টাকা বা ২৬০ ডলার জরিমানাও করা হয়েছে।'
রায় ঘোষণার পর ড. ইউনূস বলেছেন, 'যে দোষ করিনি, সেই দোষের শাস্তি পেলাম।'
তার এই মন্তব্যসহ রায়ের বিষয়ে ড. ইউনূসের আইনজীবী আবদুল্লাহ আল-মামুন এবং রাষ্ট্রপক্ষের আইনজীবী খুরশিদ আলম খানের মন্তব্য তুলে ধরা হয়েছে প্রতিবেদনে।
প্রতিবেদনে বলা হয়, 'গ্রামীণ টেলিকম দেশের বৃহত্তম মোবাইল ফোন কোম্পানি ও নরওয়ের টেলিকম জায়ান্ট টেলিনরের একটি সহযোগী প্রতিষ্ঠান গ্রামীণফোনের ৩৪ দশমিক ২ শতাংশের মালিক।'
'ইউনূসের পশ্চিমা প্রভাবশালী রাজনীতিকদের সঙ্গে ঘনিষ্ঠ যোগাযোগ থাকায়; বিশেষ করে মার্কিন যুক্তরাষ্ট্রে, অনেকে মনে করেন, এই রায় মার্কিন যুক্তরাষ্ট্রের সঙ্গে বাংলাদেশের সম্পর্কের ওপর নেতিবাচক প্রভাব ফেলতে পারে।'
ইউএনবির বরাত দিয়ে এপির প্রতিবেদনে বলা হয়েছে— পররাষ্ট্র সচিব মাসুদ বিন মোমেন এই সম্ভাবনা নাকচ করে বলেছেন, 'একজন ব্যক্তির জন্য রাষ্ট্রের সঙ্গে রাষ্ট্রের সম্পর্কে প্রভাব না পড়াই স্বাভাবিক।'
ড. ইউনূসের বিরুদ্ধে 'কথিত দুর্নীতি ও আত্মসাৎ' মামলাও চলছে উল্লেখ করে প্রতিবেদনে বলা হয়েছে— 'ইউনূসের সমর্থকরা মনে করছেন, প্রধানমন্ত্রী শেখ হাসিনার সঙ্গে শীতল সম্পর্কের কারণে তাকে হয়রানি করা হচ্ছে। বাংলাদেশ সরকার এ অভিযোগ অস্বীকার করেছে।'
'সোমবার এই রায় দেওয়া হলো যখন বাংলাদেশ ৭ জানুয়ারি সাধারণ নির্বাচনের জন্য প্রস্তুতি নিচ্ছে, যা শেখ হাসিনার চিরশত্রু সাবেক প্রধানমন্ত্রী খালেদা জিয়ার নেতৃত্বাধীন দেশের প্রধান বিরোধী দল বাংলাদেশ জাতীয়তাবাদী দল বয়কট করেছে। দলটি বলছে, প্রধানমন্ত্রীর প্রশাসন একটি অবাধ ও নিরপেক্ষ নির্বাচন করবে, সে বিষয়ে তাদের কোনো আস্থা নেই।'
ড. ইউনূসের বিরুদ্ধে দায়ের করা সব মামলা প্রত্যাহারের দাবি জানিয়ে সম্প্রতি ১০০ জনের বেশি নোবেল বিজয়ীসহ ১৭০ জন বিশ্ব ব্যক্তিত্বের চিঠির বিষয়েও উল্লেখ করা হয়েছে ওয়াশিংটন পোস্টের প্রতিবেদনে।
চিঠির বিষয়ে প্রধানমন্ত্রী শেখ হাসিনা 'তীব্র প্রতিক্রিয়া ব্যক্ত করেন' উল্লেখ করে প্রতিবেদনে বলা হয়েছে, 'তিনি আন্তর্জাতিক বিশেষজ্ঞ ও আইনজীবীদের বাংলাদেশে আসতে স্বাগত জানান আইনি প্রক্রিয়া মূল্যায়ন ও ইউনূসের বিরুদ্ধে অভিযোগের সঙ্গে জড়িত নথি পরীক্ষা করতে।'
গ্রামীণ ব্যাংকের যাত্রা তুলে ধরে প্রতিবেদনে আরও বলা হয়েছে, ২০০৮ সালে ক্ষমতায় আসার পর শেখ হাসিনার প্রশাসন ইউনূসের বিরুদ্ধে একাধিক তদন্ত শুরু করে। ২০০৭ সালে সেনাসমর্থিত সরকার দেশ পরিচালনাকালে শেখ হাসিনা কারাগারে ছিলেন। সেই সময়ে ড. ইউনূস একটি রাজনৈতিক দল গঠনের ঘোষণা দিলে শেখ হাসিনা ক্ষুব্ধ হন, যদিও পরে সেই দল আর গঠন করা হয়নি।
এপির প্রতিবেদনে বলা হয়েছে, ইউনূস এর আগে দেশের রাজনীতিবিদদের সমালোচনা করে বলেছিলেন— তারা শুধু অর্থের প্রতি আগ্রহী। শেখ হাসিনা তাকে রক্তচোষা বলে অভিহিত করেন এবং গ্রামীণ ব্যাংকের প্রধান হিসেবে দরিদ্র গ্রামীণ নারীদের কাছ থেকে ঋণ আদায়ের জন্য বলপ্রয়োগ ও অন্যান্য উপায় ব্যবহার করার অভিযোগ করেন।
এতে আরও বলা হয়েছে, ২০১১ সালে শেখ হাসিনার প্রশাসন (গ্রামীণ) ব্যাংকের কার্যক্রম পর্যালোচনা শুরু করে। ইউনূসকে সরকারি অবসর বিধি লঙ্ঘনের অভিযোগে ব্যবস্থাপনা পরিচালকের পদ থেকে সরিয়ে দেওয়া হয়।",31.71575977940695,58.0
19825306,45,খেলাধুলা,শূন্য রানে ৬ উইকেট হারিয়ে যে রেকর্ড গড়ল ভারত,"কেপটাউন টেস্টে দক্ষিণ আফ্রিকাকে ৫৫ রানে অলআউট করে বেশি সুবিধা করতে পারেনি ভারত। নিজেরা ব্যাটিংয়ে নেমে অলআউট ১৫৩ রানে।
শুধু তাই নয়, ৪ উইকেটে ১৫৩ রান করা ভারত এরপর আর কোনো রান যোগ করার আগেই হারায় ৬ উইকেট।
শেষ ৫ উইকেট জুটিতে এর আগে সর্বনিম্ন রানের রেকর্ডটি ছিল ইংল্যান্ডের। ১৯৯০ সালে অস্ট্রেলিয়ার বিপক্ষে এমসিজিতে দ্বিতীয় ইনিংসে ৩ রান তুলতে শেষ ৫ উইকেট হারিয়েছিল তারা। ১০ রানের নিচে শেষ ৫ উইকেট হারানোর ঘটনা এর আগে ছিল ১৫টি।
লুঙ্গি এনগিডির করা ৩৪তম ওভারেই শুরু হয় ভারতের ব্যাটিং ধস। এনগিডির সেই ওভারেই লোকেশ রাহুলের পর ফেরেন রবীন্দ্র জাদেজা ও জসপ্রিত বুমরা।
এনগিডির পর কাগিসো রাবাদাও এক ওভারে ৩ উইকেট নেন। ক্যাচ দিয়ে ফেরেন বিরাট কোহলি। এরপর মোহাম্মদ সিরাজ হন রান আউট, প্রসিধ কৃষ্ণা দেন ক্যাচ।
ব্যাটসম্যানদের এই আসা-যাওয়ার মিছিলে স্কোর বোর্ডে কোনো রান যোগ হয়নি। উল্টো পড়ে যায় ৬ উইকেট। ভারত ৩৪.৫ ওভারে ১৫৩ রানে অলআউট হয়।
দলের হয়ে ৪৬ রান করেন কোহলি। ৩৯ রান করেন রোহিত। ৩৬ রান করেন শুভমান গিল। সাতজন ব্যাটসম্যান শূন্য রানে ফেরেন। অতিরিক্ত থেকে আসে ২৪ রান।
দক্ষিণ আফ্রিকার হয়ে ৩টি করে উইকেট নেন লুঙ্গি এনগিডি, কাগিসো রাবাদা ও নান্দ্রে বার্গার।",31.604223576276183,59.0
19826265,92,রাজনীতি,একদিনে ৭ নেতাকে বহিষ্কার করল বিএনপি,"দলীয় শৃঙ্খলা পরিপন্থি কর্মকাণ্ডে জড়িত থাকার অভিযোগে বিভিন্ন উপজেলার সাত নেতাকে দলীয় পদ থেকে বহিষ্কার করেছে বিএনপি। বুধবার বিএনপির সিনিয়র যুগ্ম মহাসচিব রুহুল কবির রিজভী এক বিবৃতিতে এ তথ্য জানিয়েছেন।
বহিষ্কার হওয়া নেতারা হলেন- বরগুনা জেলাধীন আমতলী উপজেলা বিএনপির আহবায়ক জালাল ফকির, সাতক্ষীরার কলারোয়া উপজেলা বিএনপির সহ-সভাপতি মো. আমানুল্লাহ আমান (মাস্টার), নাটোরের লালপুর থানা বিএনপির ২নং যুগ্ম আহবায়ক সিদ্দিক আলী মিষ্টু, মৌলভীবাজারের কমলগঞ্জ উপজেলা বিএনপির সাবেক সহ-সভাপতি আবদাল হোসেন, চট্টগ্রাম দক্ষিণ জেলাধীন সাতকানিয়া উপজেলা বিএনপি’র আহবায়ক কমিটির সদস্য আবুল কালাম, জমির উদ্দিন, জাহাঙ্গীর আলম এবং চট্টগ্রাম দক্ষিণ জেলা ছাত্রদলের সাবেক যুগ্ম আহবায়ক এহেতাশামুল আজিম।",31.460357661925702,60.0
19824700,35,অর্থনীতি,রোহিঙ্গা শরণার্থীদের খাদ্য সহায়তা বাড়াল জাতিসংঘ,"বাংলাদেশে আশ্রয় নেওয়া রোহিঙ্গা শরণার্থীদের মাথাপিছু খাদ্য সহায়তা বাবদ অর্থের পরিমাণ বাড়ানোর ঘোষণা দিয়েছে জাতিসংঘ। আগে যেখানে প্রত্যেক রোহিঙ্গাকে খাদ্য সহায়তা বাবদ প্রতি মাসে ৮ ডলার করে প্রদান করা হতো, এখন থেকে সেখানে দেওয়া হবে ১০ ডলার করে। অর্থাৎ মাথাপিছু খাদ্য সহায়তা বাড়ছে ২ ডলার।
চলতি বছরের ১ জানুয়ারি থেকে এই সহায়তা কার্যকর করা হবে বলে জানিয়েছে জাতিসংঘের খাদ্য নিরাপত্তাবিষয়ক বৈশ্বিক প্রকল্প ওয়ার্ল্ড ফুড প্রোগ্রাম (ডব্লিউএফপি)।
ডব্লিউএফপির বাংলাদেশ শাখার পরিচালক ডোম স্ক্যালপেলি মঙ্গলবার এক বিবৃতিতে জাতিসংঘের মাধ্যমে রোহিঙ্গাদের অর্থ সহায়তা প্রদানকারী দেশ ও সংস্থাগুলোর প্রতি কৃতজ্ঞতা জানিয়ে বলেন, শিবিরগুলোতে অপুষ্টি পরিস্থিতি দিন দিন যে হারে বাড়ছিল, তা সত্যিই উদ্বেগজনক ছিল। দাতাগোষ্ঠী রোহিঙ্গাদের পাশে দাঁড়ানোর কারণেই আমরা তাদের খাদ্য সহায়তা বাড়াতে পেরেছি। এজন্য তাদের ধন্যবাদ।",31.40529379893713,61.0
19824689,28,আইন,আদম তমিজী হককে আদালতে হাজির করার নির্দেশ,"ফেসবুক ব্যবহার করে শৃঙ্খলা পরিপন্থি কাজ, মিথ্যা আক্রমণাত্মক তথ্য-উপাত্ত প্রচার এবং প্রধানমন্ত্রীকে হত্যার হুমকিসহ সরকারবিরোধী বিভিন্ন ধরনের উসকানিমূলক বক্তব্য প্রচারের অভিযোগে গ্রেফতার আলোচিত ব্যবসায়ী আদম তমিজী হককে আদালতে হাজির করার নির্দেশ দেওয়া হয়েছে।
সাইবার নিরাপত্তা আইনে করা মামলায় গত ১১ ডিসেম্বর তাকে গ্রেফতার করা হয়। কিন্তু এখন পর্যন্ত তাকে আদালতে হাজির না করায় বৃহস্পতিবার তাকে আদালতে হাজির করার নির্দেশ দিয়েছেন ঢাকা মেট্রোপলিটন ম্যাজিস্ট্রেট।
বুধবার রাজধানীর দক্ষিণখান থানার আদালতের সাধারণ নিবন্ধন কর্মকর্তা পুলিশের এসআই মোজাফফর হোসেন যুগান্তরকে বিষয়টি নিশ্চিত করেছেন। তিনি বলেন, গত ২৮ ডিসেম্বর ঢাকা মেট্রোপলিটন ম্যাজিস্ট্রেট মোহাম্মদ শেখ সাদী এ নির্দেশ দেন।
আদালতের নির্দেশে বলা হয়, মামলার আসামি আদম তমিজী হককে গত ১১ ডিসেম্বর গ্রেফতার করা হলেও এখন পর্যন্ত আদালতে উপস্থাপন করা হয়নি। তদন্তকারী কর্মকর্তার সর্বশেষ প্রতিবেদনের সঙ্গে আসামির শারীরিক অবস্থা সম্পর্কিত ডাক্তারি প্রতিবেদন নেই। এমতাবস্থায় মামলার আসামি আদম তমিজী হক আদালতে উপস্থিত হওয়ার মতো শারীরিকভাবে সক্ষম কিনা- ৩ জানুয়ারির মধ্যে মেডিকেল বোর্ড গঠন করে প্রতিবেদন দাখিলের জন্য জাতীয় মানসিক স্বাস্থ্য ইনস্টিটিউট ও হাসপাতালের পরিচালকে আদেশ প্রদান করা হলো।
নির্দেশে আরও বলা হয়, মেডিকেল বোর্ড কর্তৃক নির্ধারিত সময় ও স্থানে এই মামলার আসামি আদম তমিজী হককে উপস্থাপনের জন্য তদন্তকারী কর্মকর্তাকে নির্দেশ প্রদান করা হলো। একই সঙ্গে তদন্তকারী কর্মকর্তা আদেশ প্রাপ্তির পর জাতীয় মানসিক স্বাস্থ্য ইনস্টিটিউট ও হাসপাতালের পরিচালকের সঙ্গে যোগাযোগ করার জন্য নির্দেশ প্রদান করা হলো এবং বোর্ড কর্তৃক আসামি আদম তমিজী হকের মানসিক স্বাস্থ্য এবং শারীরিক সক্ষমতা বিষয়ে প্রতিবেদন দাখিলের জন্য ও আসামিকে আদালতে উপস্থাপনের জন্য আগামী ৪ জানুয়ারি দিন ধার্য করা হলো।
এর আগে গত ১১ ডিসেম্বর মামলার তদন্তকারী কর্মকর্তা সাইবার অ্যান্ড স্পেশাল ক্রাইম উত্তর বিভাগের মিডিয়া ক্রাইম ইনভেস্টিগেশনের পুলিশ পরিদর্শক রেজাউল করিম আদালতে দেওয়া এক প্রতিবেদনে উল্লেখ করেন, মামলার এজাহারভুক্ত আসামি আদম তমিজী হককে ১১ ডিসেম্বর দুপুর ২টায় সংবাদের ভিত্তিতে বিকন পয়েন্ট রিহ্যাব সেন্টারে চিকিৎসাধীন ভর্তি অবস্থায় গ্রেফতার করা হয়। আসামি পুলিশ পাহাড়ায় বিকন পয়েন্ট রিহ্যাব সেন্টারে চিকিৎসাধীন আছেন।
গত ১৫ নভেম্বর ঢাকা সিটি করপোরেশনের ৪৯ ওয়ার্ডের কাউন্সিলর মোহাম্মদ আনিসুর রহমান নাঈম বাদী হয়ে সাইবার নিরাপত্তা আইনে রাজধানীর দক্ষিণখান থানায় মামলাটি দায়ের করেন।
মামলার অভিযোগে বলা হয়, আদম তমিজী হক তার ফেসবুক ব্যবহার করে শৃঙ্খলা পরিপন্থি কাজ, মিথ্যা আক্রমণাত্মক তথ্য-উপাত্ত প্রচার করে এবং প্রধানমন্ত্রীকে হত্যার হুমকিসহ বর্তমান সরকারবিরোধী বিভিন্ন ধরনের অবমাননাকর, আপত্তিজনক, মানহানিকর, উসকানিমূলক বক্তব্য প্রচার করেন।
অভিযোগে আরও বলা হয়, তার এসব বক্তব্যে জনমনে ব্যাপক আতংক সৃষ্টি হয়। আসামি তার অজ্ঞাতনামা পলাতক সহযোগীদের প্রত্যক্ষ ও পরোক্ষ সহায়তায় বাংলাদেশের সার্বভৌমত্ব, অখণ্ডতা, সংহতি ও সাম্প্রদায়িক সম্প্রীতি ভিন্নষ্ট করার গভীর ষড়যন্ত্রে লিপ্ত। আসামিরা একটি সংঘবদ্ধ সরকারবিরোধী ফেসবুক অ্যাক্টিভিস্ট। তাদের এমন কার্যকলাপ বাংলাদেশ ও বাংলাদেশের জনগণের বিরুদ্ধে গভীর ষড়যন্ত্রের অংশ। তাদের এসব নেতিবাচক কার্যকলাপে বহির্বিশ্বে বাংলাদেশের ভাবমূর্তি ক্ষুন্ন হয়। তারা বর্তমান সরকারকে উৎখাত করার জন্য সুগভীর পরিকল্পনা করে সামাজিক যোগাযোগমাধ্যমে এসব আপত্তিকর ভিডিও বক্তব্য প্রচার করে জনমনে বিভ্রান্তি সৃষ্টি করেন। যাতে শান্তিপ্রিয় জনগণ সংক্ষুব্ধ হয়।
এদিকে আজ (৩ জানুয়ারি) রাজধানীর মিন্টো রোডে নিজ কার্যালয়ে ডিএমপির অতিরিক্ত কমিশনার ও ডিবিপ্রধান মোহাম্মদ হারুন-অর-রশীদ এক সংবাদ সম্মেলনে বলেন, আদম তমিজী হক মাদকাসক্ত হওয়ায় তাকে মাদক নিরাময় কেন্দ্র বা রিহ্যাবে পাঠানো হয়েছে চিকিৎসার জন্য। তাকে রিহ্যাবে ভর্তি করিয়ে বিষয়টি আদালতে জানানো হয় যে, তার এলোমেলো কথাবার্তায় ডিবির মনে হয়েছে তার আরও চিকিৎসার প্রয়োজন। পরবর্তীতে আদালতের নির্দেশে জাতীয় মানসিক হাসপাতালে তাকে চিকিৎসার জন্য পাঠানো হয়।
হারুন বলেন, আদম তমিজীর জন্য মানসিক হাসপাতালে নয়জন বিশেষজ্ঞ চিকিৎসককে নিয়ে একটি মেডিকেল বোর্ড গঠন করা হয়। এ বোর্ডের সামনে তাকে হাজির করা হয়। বোর্ডের সদস্যরা তাকে পরীক্ষা-নিরীক্ষা শেষে একটা মতামত দিয়েছেন। যা আমরা আদালতে জানাব।",31.3678926917364,62.0
19825313,51,খেলাধুলা,যুব এশিয়া কাপের চ্যাম্পিয়নদের পুরস্কৃত করল ক্রিকেট বোর্ড,"গত ১৭ ডিসেম্বর দুবাই আন্তর্জাতিক ক্রিকেট স্টেডিয়ামে আরব আমিরতকে ১৯৫ রানের বিশাল ব্যবধানে হারিয়ে অনূর্ধ্ব-১৯ এশিয়া কাপেচ্যাম্পিয়ন হয় বাংলাদেশ।
যুব এশিয়া কাপে চ্যাম্পিয়ন হওয়া দলের প্রত্যেকক্রিকেটার ও সাপোর্ট স্টাফদেরঅর্থ পুরস্কার দিয়েছে বাংলাদেশ ক্রিকেট বোর্ড (বিসিবি)। ক্রিকেটারদের প্রতিজনকে ১ লাখ টাকা করে এবং সাপোর্ট স্টাফদের দেওয়া হয়েছে ৫০ হাজার টাকা করে পুরস্কার।
আজ বুধবার মিরপুর শেরেবাংলা স্টেডিয়ামের বিসিবি কার্যালয়ে একে একে এসে অর্থ পুরস্কার গ্রহণ করেন খেলোয়াড় ও সাপোর্ট স্টাফরা।
অনূর্ধ্ব-১৯ এশিয়া কাপের ১০ আসরের মধ্যে এককভাবে ৭ বার চ্যাম্পিয়ন হয় ভারত। একবার শিরোপা জিতে আফগানিস্তান। এবার শিরোপা জিতল বাংলাদেশ।
২০১২ সালে টুর্নামেন্টের তৃতীয় আসরে ফাইনাল ম্যাচটি টাই হওয়ায় ভারত-পাকিস্তানকে যৌথ চ্যাম্পিয়ন ঘোষণা করা হয়। এবারের আসরেও হট ফেভারিট ছিল ভারত। তাদেরকে সেমিফাইনালে হারিয়ে দ্বিতীয়বারের মতো ফাইনালে উঠে শিরোপা নিশ্চিত করবাংলাদেশ।",31.3287115425914,63.0
19826977,123,অর্থনীতি,ভোট ঘিরে জঙ্গি হামলার আশঙ্কা নেই: আসাদুজ্জামান,"ঢাকা মহানগর পুলিশের (ডিএমপি) কাউন্টার টেরোরিজম অ্যান্ড ট্রান্সন্যাশনাল ক্রাইম (সিটিটিসি) ইউনিটের প্রধান অতিরিক্ত পুলিশ কমিশনার মো. আসাদুজ্জামান বলেছেন, দ্বাদশ জাতীয় সংসদ নির্বাচনকে কেন্দ্র করে কোনো ধরনের জঙ্গি হামলার আশঙ্কা নেই। তিনি বলেন, জঙ্গিদের তৎপরতার মতো কোনো ঝুঁকি আমরা দেখছি না। জঙ্গিদের সেই সক্ষমতাও নেই।
বুধবার রাজধানীর সেগুনবাগিচায় বাংলাদেশ ক্রাইম রিপোর্টার্স অ্যাসোসিয়েশনের (ক্র্যাব) সদস্য ও পরিবারের জন্য ফ্রি মেডিকেল অ্যান্ড ডেন্টাল ক্যাম্প উদ্বোধন শেষে অনুষ্ঠানের প্রধান অতিথি হিসেবে সাংবাদিকদের এক প্রশ্নের জবাবে তিনি এসব কথা বলেন।
অনুষ্ঠানের সভাপতিত্ব করেন ক্র্যাবের সভাপতি মির্জা মেহেদী তমাল, স্বাগত বক্তব্য দেন ক্র্যাবের সাধারণ সম্পাদক মামুনূর রশীদ।
এতে বিশেষ অতিথির বক্তব্য দেন ক্র্যাবের সাবেক সভাপতি ও বিএফইউজের কোষাধ্যক্ষ খায়রুজ্জামান কামাল ও ইনসাফ বারাকাহ হাসপাতালের ব্যবস্থাপনা পরিচালক লায়ন অধ্যাপক ডা. এম ফখরুল ইসলাম ।
এ সময় আরও বক্তব্য দেন ইনসাফ বারাকাহ হাসপাতালের অতিরিক্ত ব্যবস্থাপনা পরিচালক আলতাফ হোসেন, ক্র্যাবের সহ-সভাপতি মাসুম মিজান, সাবেক সভাপতি এসএম আবুল হোসেন, সাবেক সভাপতি ইসারফ হোসেন ইসা, সাবেক সহ-সভাপতি নিত্য গোপাল তুতু, সাবেক সাধারণ সম্পাদক সারোয়ার আলম, সাবেক সাধারণ সম্পাদক কামরুজ্জামান খান, সাবেক সাংগঠনিক সম্পাদক এমএম বাদশা, সাবেক কার্যনির্বাহী কমিটির সদস্য গোলাম সাত্তার রনি ও ক্র্যাবের বর্তমান কার্যনির্বাহী কমিটির প্রচার ও প্রচারণা সম্পাদক (ভারপ্রাপ্ত) জসীম উদ্দীন প্রমুখ।
অতিরিক্ত পুলিশ কমিশনার মো. আসাদুজ্জামান বলেন, জঙ্গিবাদবিরোধী অভিযান অব্যাহত রয়েছে। আমরা প্রস্তুত আছি। দুদিন আগেও আমরা একটি সংগঠনের মূল ব্যক্তিসহ অপারেশনাল কমান্ডারকে গ্রেফতার করেছি, যারা নতুন করে সংঘটিত হওয়ার চেষ্টা করছিল।
সিটিটিসি প্রধান বলেন, আগামী ৭ জানুয়ারি দ্বাদশ জাতীয় সংসদ নির্বাচন অনুষ্ঠিত হতে যাচ্ছে। এই নির্বাচন যাতে অবাধ, সুষ্ঠু, নিরপেক্ষ ও শান্তিপূর্ণভাবে অনুষ্ঠিত হয় সে লক্ষ্যে ঢাকা মেট্রোপলিটন পুলিশ কাজ করছে। প্রার্থীরা নির্বিঘ্নে ও নিরাপদে তাদের প্রচার-প্রচারণা চালাচ্ছেন। উৎসবমুখর পরিবেশ বিরাজ করছে।
তিনি আরও বলেন, ভোট দেওয়া জনগণের সাংবিধানিক অধিকার। সেই অধিকার প্রয়োগে যাতে কেউ বাধা সৃষ্টি করতে না পারে, জনগণ যাতে নিরাপদে ও নির্ভয়ে ভোটকেন্দ্রে আসতে পারে সেজন্য ডিএমপির সব ধরনের প্রস্তুতি রয়েছে।
আসাদুজ্জামান বলেন, পুলিশের কাজ যেমন ঝুঁকিপূর্ণ ঠিক ক্রাইম রিপোর্টারদের কাজটিও ঝুঁকিপূর্ণ। সেই কাজটি কী রকম ঝুঁকিপূর্ণ তা গত ২৮ অক্টোবর আমরা সবাই প্রত্যক্ষ করেছি।পেশাগত দায়িত্ব পালন করতে গিয়ে অনেক সাংবাদিক আহত হয়েছিলেন। পুলিশের কাজ ঝুঁকিপূর্ণ হলেও পুলিশের প্রয়োজনীয় ইকুইপমেন্ট থাকে কিন্তু সাংবাদিকদের ক্ষেত্রে তা নেই। সাংবাদিকদের সবচেয়ে বড় শক্তি মানসিক সাহস, পেশার প্রতি কমিটমেন্ট এবং পেশাগত প্রতিযোগিতা।
তিনি বলেন, যারা নাশকতার সঙ্গে জড়িত ছিল, সেই মাস্টারমাইন্ডসহ সবাইকে আইনের আওতায় আনা হয়েছে।
এক প্রশ্নের জবাবে ডিএমপির এ অতিরিক্ত কমিশনার বলেন, রেলে নাশকতা নিয়েও আমরা কাজ করছি। বিভিন্ন স্থানে রেলে নাশকতার ঘটনা আমরা পর্যবেক্ষণ করছি। এরই মধ্যে রেলে বড় দুটি নাশকতার ঘটনার একটির মাস্টারমাইন্ডসহ যারা রেললাইন কেটেছিল তাদের আমরা গ্রেফতার করেছি।",31.06696892063303,64.0
19826031,74,শিক্ষা,ইহুদিবিদ্বেষ নিয়ে সমালোচনার মুখে হার্ভার্ড বিশ্ববিদ্যালয়ের প্রেসিডেন্টের পদত্যাগ,"ক্যাম্পাসে ইহুদিবিদ্বেষ নিয়ে মন্তব্যের অভিযোগে পদত্যাগ করলেন বিশ্বের অন্যতম সেরা বিশ্ববিদ্যালয় হার্ভার্ডের প্রধান (প্রেসিডেন্ট) ডক্টর ক্লাউডিন গে। সেই সঙ্গে তার বিরুদ্ধে অন্যের লেখার অংশবিশেষ চুরির অভিযোগ উঠেছে।
এসব কারণে কয়েক সপ্তাহ ধরে পদত্যাগের ক্রমবর্ধমান চাপ সামলাতে হচ্ছিল ক্লোডিনকে। শেষ পর্যন্ত মঙ্গলবার হার্ভার্ডের প্রেসিডেন্টের পদ ছাড়ার ঘোষণা দেন তিনি। খবর রয়টার্সের।
এক বিবৃতিতে ক্লোডিন বলেন, ‘হৃদয়কে শক্ত করে ও হার্ভার্ডের প্রতি গভীর ভালোবাসা প্রকাশ করে সবাইকে জানাতে চাই, আমি হার্ভার্ডের প্রেসিডেন্টের পদ ছেড়ে দিচ্ছি।’
ক্লোডিন আরও বলেন, ‘জাতিগত বিদ্বেষের বিরুদ্ধে আমার মনোভাব ও বুদ্ধিবৃত্তিক কাজের যথাযথতা নিয়ে প্রশ্ন তোলা বেশ কষ্টদায়ক ছিল। এ জন্য জাতিবিদ্বেষীদের কাছ থেকে ব্যক্তিগত আক্রমণ ও হুমকি পেতে হয়েছে।’
গত বছরের জুলাইয়ে হার্ভার্ডের প্রেসিডেন্টের দায়িত্ব নিয়েছিলেন ক্লোডিন। শিক্ষাপ্রতিষ্ঠানটির ৩৮৭ বছরের ইতিহাসে তিনিই প্রথম কৃষ্ণাঙ্গ প্রেসিডেন্ট।
ক্যাম্পাসে ইহুদিবিদ্বেষ বেড়ে যাওয়া নিয়ে গত মাসে মার্কিন কংগ্রেসের নিম্নকক্ষ প্রতিনিধি পরিষদের শিক্ষাসংক্রান্ত কমিটিতে শুনানি হয়। এতে অংশ নেন ক্লোডিন। শুনানিতে আরও ছিলেন ম্যাসাচুসেটস ইনস্টিটিউট অব টেকনোলজি (এমআইটি) ও ইউনিভার্সিটি অব পেনসিলভানিয়ার প্রেসিডেন্ট।
শুনানিতে নিউইয়র্কের রিপাবলিকান আইনপ্রণেতা এলিসে স্টেফানিক তাদের কাছে জানতে চান, শিক্ষার্থীরা তাদের ক্যাম্পাসে ‘ইহুদিদের গণহত্যার’ ডাক দিয়েছেন, এতে তারা আচরণবিধি লঙ্ঘন করেছেন কিনা।
তিনজনের কেউ-ই সরাসরি এ প্রশ্নের জবাব দেননি। শুনানিতে তাদের উত্তর ছিল দীর্ঘ, আইনজীবীসুলভ। অনেকটা এড়িয়ে যাওয়ার মতো। এতে তীব্র সমালোচনার মুখে পড়তে হয় তাদের।
এ শুনানির প্রতিক্রিয়ায় ৭০ আইনপ্রণেতা তাদের পদত্যাগ দাবি করেন। এমনকি হার্ভার্ডের প্রভাবশালী সাবেক শিক্ষার্থী থেকে শুরু করে দাতারাও ক্লোডিনের অপসারণ চান। যদিও শিক্ষাপ্রতিষ্ঠানটির সাত শতাধিক শিক্ষক ক্লোডিনের সমর্থনে একটি চিঠি লিখেছেন।
এদিকে এএফপির প্রতিবেদনে বলা হয়েছে, ক্যাম্পাসে ইহুদিবিদ্বেষ বেড়ে যাওয়ার বিষয়ে কংগ্রেসের শুনানিতে করা মন্তব্যের জেরে তীব্র সমালোচনার মুখে গত মাসে পদত্যাগ করেন ইউনিভার্সিটি অব পেনসিলভানিয়ার প্রেসিডেন্ট এলিজাবেথ ম্যাগিল।",30.87704217427265,65.0
19826035,78,বিজ্ঞান,ভারতের আসামে বাস-ট্রাক সংঘর্ষে নিহত ১২,"ভারতের আসামে যাত্রীবাহী বাস ও ট্রাকের মুখোমুখি সংঘর্ষে ১২ জন নিহত হয়েছেন। দুর্ঘটনায় আহত হয়েছেন আরও ২৫ জন।
বুধবার সকালে গোলাঘাট জেলায় এ দুর্ঘটনা ঘটে বলে ভারতীয় সংবাদমাধ্যম এনডিটিভি জানিয়েছে।
খবরে বলা হয়, বুধবার ভোর ৫টার দিকে আসামের দেরগাঁওয়ে ট্রাকের সঙ্গে একটি যাত্রীবাহী বাসের সংঘর্ষ হলে ১২ জন নিহত ও ২৫ জন গুরুতর আহত হয়েছেন। বাসটিতে ৪৫জন যাত্রী ছিলেন।
গোলাঘাট জেলার পুলিশ সুপার রাজেন সেন এএনআইকে বলেন, বাসটি টিলিঙ্গা মন্দিরের দিকে যাচ্ছিল। গোলাঘাটের কমরবন্ধ এলাকা থেকে একদল লোক বাসটিতে করে রওনা হয়েছিল। বালিজান এলাকায় বিপরীত দিক থেকে আসা কয়লাবোঝাই একটি ট্রাকের সঙ্গে বাসটির সংঘর্ষ হয়।
ঘটনাস্থল থেকে ১০ জনের মরদেহ উদ্ধার করা হয়। আহতদের স্থানীয় স্বাস্থ্যকেন্দ্রে পাঠানো হয়। পরে হাসপাতলে আরও দুজন মারা যান।",30.630758900977447,66.0
19826284,104,রাজনীতি,কেন্দ্রে ভোটার আনায় জোর প্রার্থীদের,"দিনক্ষণ মিলিয়ে দেখলে আর মাত্র তিন দিন পরই দ্বাদশ জাতীয় সংসদ নির্বাচন। বিএনপিসহ তাদের বলয়ের রাজনৈতিক দলগুলোর বর্জনের মধ্যেই অনুষ্ঠিত হতে যাচ্ছে নির্বাচন। ভোটের জমজমাট প্রচার চলছে শেষ পর্যায়ে। প্রচারের মধ্যেই কেন্দ্রে ভোটারের উপস্থিতি বাড়ানোর বিষয়টি চলছে নানা ধরনের উদ্যোগ। বিরোধীদের বাধা উপেক্ষা করে ভোটার যাতে কেন্দ্রে আসেন সে বিষয়টি নিশ্চিতে গুরুত্ব দিচ্ছেন প্রার্থী ও তাদের কর্মী-সমর্থকরা। এজন্য নানা ধরনের কমিটি এবং এলাকাভিত্তিক ছোট ছোট গ্রুপ গঠন করে দেওয়া হয়েছে। তারা বাড়ি বাড়ি গিয়ে ভোটারদের কেন্দ্রে গিয়ে ভোট দেওয়ার বিষয়ে পরামর্শ দিচ্ছেন।
বিশ্লেষকদের মতে, এবারের নির্বাচনে কেন্দ্রে ভোটারের উপস্থিতি বাড়ানো বড় চ্যালেঞ্জ। আওয়ামী লীগসহ নির্বাচনে অংশগ্রহণকারী ২৮টি রাজনৈতিক দল ও স্বতন্ত্র প্রার্থী ও তাদের সমর্থকরা কেন্দ্রে ভোটারদের উপস্থিতি বাড়ানোর চেষ্টা চালাচ্ছে। তারা বলছেন, নির্বাচনি উৎসব মানেই কেন্দ্রে কেন্দ্রে ভোটারদের সরব উপস্থিতি। এটি যদি আশানুরূপ না হয়-তাহলে এই উৎসবে ভাটা পড়বে। তাই ভোটের দিন কেন্দ্রগুলোতে ভোটার আনাতেই জোর দিচ্ছেন ভোটে অংশগ্রহণকারীরা। অন্যদিকে বিএনপিসহ ভোট বর্জনকারী দলগুলো চেষ্টা করছে যাতে মানুষ ভোট দিতে কেন্দ্রে না আসে। উভয় পক্ষই ভোটারের কাছে গিয়ে নিজেদের যুক্তি তুলে ধরছেন। এ অবস্থায় অনেক ভোটার বিভ্রান্তিতে পড়েছে। তারা ভোট দেবেন কি না তা নিয়ে দ্বিধায় আছেন। শেষ পর্যন্ত উভয় পক্ষই মড়িয়া নিজ নিজ উদ্দেশ্য সাধনে। এ অবস্থায় ভোটার কী করবেন তা দেখা যাবে ৭ জানুয়ারি। আপাতত সে পর্যন্ত অপেক্ষা করতে হবে বলে জানালেন বিশ্লেষকরা।
জানতে চাইলে এ প্রসঙ্গে স্থানীয় সরকার বিশেষজ্ঞ, সুশাসনের জন্য নাগরিক-সুজন সম্পাদক ড. বদিউল আলম মজুমদার যুগান্তরকে বলেন, দেশের মানুষ একদিকে আওয়ামী লীগ। আরেকদিকে বিএনপি-এই দুই দলকে বোঝে। আওয়ামী লীগ নিজেরা নিজেরা নির্বাচন করছে। বিএনপিসহ তাদের শরিকরা এই নির্বাচনে নেই। সাধারণ মানুষের মধ্যেও তাই এ রকম একতরফা নির্বাচন নিয়ে কোনো আগ্রহ নেই। কারণ ফলাফল কী হবে, তা তারা জানেন।
আওয়ামী লীগের যুগ্ম সাধারণ সম্পাদক ও ঢাকা-৮ আসনে নৌকার প্রার্থী আ ফ ম বাহাউদ্দীন নাসিম মঙ্গলবার যুগান্তরকে বলেন, আমরা আশাবাদী। ঢাকাবাসীসহ সারা দেশের মানুষ উৎসবমুখর পরিবেশে তাদের ভোটাধিকার প্রয়োগের জন্য অধীর আগ্রহে অপেক্ষা করছেন। তিনি আরও বলেন, অতীতের যে কোনো সময়ের চেয়ে এবার কেন্দ্রগুলোতে ভোটার উপস্থিতি বেশি হবে।
তবে ভিন্নমত পোষণ করে বিএনপির স্থায়ী কমিটির সদস্য নজরুল ইসলাম খান যুগান্তরকে বলেন, দেশের মানুষ মনে করে এটি একটি প্রহসনের নির্বাচন। আওয়ামী লীগ নিজেরা নিজেরা ভাগাভাগির নির্বাচন করছে। জনগণ এই নির্বাচন ইতোমধ্যে বর্জন করেছে। ভোটের দিনও তারা ভোট বর্জন করবে।
ক্ষমতাসীন আওয়ামী লীগ, একাদশ জাতীয় সংসদের প্রধান বিরোধী দল জাতীয় পার্টিসহ ২৮টি রাজনৈতিক দল এবং স্বতন্ত্র মিলিয়ে ১৯৪৮ জন প্রার্থী অপেক্ষায় আছেন ৭ জানুয়ারির মাহেন্দ্রক্ষণের। দিনশেষে কে হাসবেন শেষ হাসি-জানা যাবে ওইদিন সকাল ৮টা থেকে বিকাল ৪টা পর্যন্ত ভোটগ্রহণ শেষে ফল ঘোষণার মধ্য দিয়ে। এর দুদিন আগে অর্থাৎ ৫ জানুয়ারি সকাল ৮টার পর থেকে কোনো ধরনের নির্বাচনি প্রচারণা চালাতে পারবেন না প্রার্থীরা।
প্রধান নির্বাচন কমিশনার (সিইসি) কাজী হাবিবুল আউয়াল গত ১৫ নভেম্বর টেলিভিশনে জাতির উদ্দেশে ভাষণ দিয়ে দ্বাদশ জাতীয় সংসদ নির্বাচনের তফশিল ঘোষণা করেন। সে অনুযায়ী, ৭ জানুয়ারি সকাল ৮টা থেকে বিকাল ৪টা পর্যন্ত একটানা ভোটগ্রহণ অনুষ্ঠিত হবে।
নির্বাচন সুষ্ঠুভাবে সম্পন্ন করতে ইতোমধ্যে ৬৬ জন রিটার্নিং অফিসার এবং ৫৯২ জন সহকারী রিটার্নিং অফিসারের নিয়োগ দেওয়া হয়েছে। নির্বাচনের জন্য ৩০০ আসনভিত্তিক ভোটার তালিকা চূড়ান্ত করে নির্বাচন কমিশন (ইসি)। তালিকা অনুযায়ী মোট ভোটার সংখ্যা ১১ কোটি ৯৬ লাখ ৯১ হাজার ৬৩৩ জন। এর মধ্যে পুরুষ ভোটার ৬ কোটি ৭ লাখ ৭১ হাজার ৫৭৯ জন। নারী ভোটার ৫ কোটি ৮৯ লাখ ১৯ হাজার ২০২ জন এবং তৃতীয় লিঙ্গের ভোটার ৮৫২ জন। একাদশ জাতীয় সংসদ নির্বাচনে ভোটার ছিলেন ১০ কোটি ৪২ লাখ ৩৮ হাজার ৬৭৭ জন। সে হিসাবে ৫ বছরে দেশে ভোটার বেড়েছে ১ কোটি ৫৪ লাখ ৫২ হাজার ৯৫৬ জন।
এবারের নির্বাচনে ৪৪টি নিবন্ধিত রাজনৈতিক দলের মধ্যে প্রার্থী আছে ২৮টি দলের। এর মধ্যে ক্ষমতাসীন আওয়ামী লীগের দলীয় প্রার্থী আছে ২৬৩ আসনে। দলটির আরও ২৬৯ জন নেতা স্বতন্ত্র প্রার্থী হিসাবে আছেন; যারা ইতোমধ্যে আওয়ামী স্বতন্ত্র প্রার্থী হিসাবে ভোটের মাঠে পরিচিতি পেয়েছেন। এর মধ্যে ২৮ জন বর্তমান সংসদ-সদস্যও রয়েছেন, যারা এবার দলের মনোনয়ন পাননি। কোনো কোনো আসনে আওয়ামী লীগের একাধিক নেতা স্বতন্ত্র প্রার্থী হয়েছেন। আওয়ামী লীগের নেতাদের বাইরেও কেউ কেউ স্বতন্ত্র প্রার্থী হয়েছেন। মোট স্বতন্ত্র প্রার্থী সাড়ে চারশর কাছাকাছি। অবশ্য রিটার্নিং কর্মকর্তার বাছাই বা ইসির আপিলে যারা প্রার্থিতা হারিয়েছেন, তাদের অনেকেই উচ্চ আদালতের রায়ে প্রার্থিতা ফিরে পেয়ে শেষ মুহূর্তে ভোটের মাঠে নেমেছেন। জাতীয় পার্টি ২৯৬টি আসনে প্রার্থী দিলে তাদের ৮ জন মনোনয়নপত্র জমা দেননি। আর শেষ মুহূর্তে নির্বাচন থেকে সরে দাঁড়িয়েছেন আরও ২৬ জন। তবে অন্য দলগুলোর প্রার্থীরা তাদের সীমিত শক্তি এবং সামর্থ্য নিয়ে এখন পর্যন্ত ভোটের মাঠে আছেন।
এর আগে নির্বাচনগুলোর পরিসংখ্যান ঘেঁটে দেখা গেছে, স্বাধীনতার পর থেকে দেশে মোট ১১টি জাতীয় সংসদ নির্বাচন অনুষ্ঠিত হয়েছে। ভোটের হার ওঠানামা করেছে শুরু থেকেই। অতীতেও একাধিকবার দেখা যায় প্রধান বিরোধী দলগুলোর ভোট বর্জনের সংস্কৃতি। ফলাফল বিশ্লেষণ করে দেখা যায়, সবচেয়ে বেশি ভোট পড়ে নবম জাতীয় সংসদ নির্বাচনে। ওই সময় মহাজোটের ব্যানারে নির্বাচন করে জয়ী হয়ে সরকার গঠন করে আওয়ামী লীগ। আর সবচেয়ে কম ভোট পড়ে ১৯৯৬ সালের ১৫ ফেব্রুয়ারি অনুষ্ঠিত ষষ্ঠ জাতীয় সংসদ নির্বাচনে, ভোটের হার ছিল মাত্র ২৬ দশমিক ৫ শতাংশ। সরকার গঠন করে বিএনপি ক্ষমতায় ছিল মাত্র চার দিন। বিগত ১১টি নির্বাচনে সময়ের পরিপ্রেক্ষিতে নানান ধরনের পরিবর্তন ও বৈচিত্র্য এসেছে। প্রতিটি নির্বাচনে ভোটার বাড়ার সঙ্গে সঙ্গে প্রার্থীদের জামানতও বেড়েছে। শুরুতে এক হাজার টাকা জামানত দিয়ে শুরু হয়ে বর্তমানে প্রার্থীদের জামানত দাঁড়িয়েছে ২৫ হাজার টাকায়। বিভিন্ন সময়ে বাড়ানো হয়েছে সংরক্ষিত নারী আসনও। প্রধান দলগুলোর ভোট বর্জনের সংস্কৃতিও নতুন নয়। এ রকম পরিস্থিতির মধ্যে অনুষ্ঠিত হতে যাওয়া দ্বাদশ জাতীয় সংসদ নির্বাচনে ভোটাররা যাতে কেন্দ্র আসেন, ভোট দেন-এমন উদ্যোগ নিয়েছেন প্রার্থীরা। এজন্য তারা নানাভাবে প্রচারণাও চালাচ্ছেন। নিয়েছেন নানা কৌশল।",30.61325706026811,67.0
19826039,82,শিক্ষা,আল-আকসা প্রাঙ্গণে ঢুকে পড়েছে দখলদার ইসরাইলিরা,"মুসলমানদের তৃতীয় পবিত্র স্থান জেরুজালেমের আল-আকসা মসজিদে প্রাঙ্গণে ঢুকে পড়েছে দখলদার ইসরাইলিদের একটি দল। 
ফিলিস্তিনি বার্তা সংস্থা ওয়াফার বরাতে আলজাজিরা জানিয়েছে, ইসরাইলি পুলিশের পাহারায় তারা জোর করে আল-আকসা প্রাঙ্গণে প্রবেশ করে কাছাকাছি একটি স্থানে তালমুদিক প্রার্থনায় অংশ নেয়।
ডানপন্থি ইসরাইলি বসতি স্থাপনকারীরা প্রায়ই জোর করে পূর্ব জেরুজালেমের কেন্দ্রে অবস্থিত আল-আকসা মসজিদ প্রাঙ্গণে প্রবেশ করে এবং এটিকে তৃতীয় ইহুদি মন্দির দিয়ে প্রতিস্থাপিত করার কথা বলে।
২০২৩ সালে ৪৮ হাজারের বেশি ইসরাইলি বসতি স্থাপনকারী আল-আকসার প্রাঙ্গণে প্রবেশ করেছে। বিষয়টি তত্ত্বাবধানকারী ধর্মীয় প্রশাসন এ তথ্য জানিয়েছে।
গত ৭ অক্টোবর হামাসের হামলার পর থেকে ইসরাইল গাজা উপত্যকায় নির্বিচারে হামলা চালিয়ে যাচ্ছে। এই হামলায় গাজায় নিহত ছাড়িয়েছে ২২ হাজার, যাদের বেশিরভাগই নারী ও শিশু। এ ছাড়া আহত হয়েছেন ৫৭ হাজার ৬৯৭ জন।
এ পর্যন্ত হামাসের হামলায় এক হাজার ১৪০ ইসরাইলি নিহত হয়েছেন।
ফিলিস্তিনের শিক্ষা মন্ত্রণালয় জানিয়েছে, ৭ অক্টোবর থেকে মঙ্গলবার পর্যন্ত ইসরাইলি হামলায় ফিলিস্তিনের অন্তত চার হাজার ১১৯ শিক্ষার্থী নিহত হয়েছে। এ ছাড়া আহত হয়েছেন আরও সাত হাজার ৫৩৬ শিক্ষার্থী।",30.555240008781247,68.0
19825656,58,বিনোদন,"‘কাঁচাবাদাম’ গানে নেচে কোটিপতি অঞ্জলি, অর্থকষ্টে ভুবন বাদ্যকর","ভারতের পশ্চিমবঙ্গের এক প্রত্যন্ত অঞ্চলে গানের মাধ্যমে বাদাম বিক্রয় করতেন ভুবন বাদ্যকর। কাঁচাবাদাম গান গেয়েই দেশে-বিদেশে ভাইরাল হয়েছিলেন তিনি।
কাঁচাবাদাম গানের ভিডিও, রিলস বানিয়েছেন টালিউড-বলিউডের নায়ক-নায়িকারাও। কেউ কেউ এর মাধ্যমে সামাজিকমাধ্যম থেকে উপার্জন করেছেন লাখ-লাখ টাকা। পেয়েছেন অনেক খ্যাতিও।
প্রথম দিকে বিভিন্ন জায়গায় গানের জন্য ডাক পড়লেও এখন আর ভুবনকে কেউ মনে করেন না। ফলে সম্প্রতি অর্থকষ্টে দিন পার করতে হচ্ছে ভারতের এই ‘ভাইরাল’ ব্যক্তিকে।
ভারতীয় সংবাদমাধ্যম আজতাককে ভুবন জানিয়েছেন, তিনি এখন নিঃস্ব। ব্যাংকে যা টাকা ছিল তা প্রায় শেষ। এখন আর কেউ তাকে সেভাবে ডাকেন না। ফলে রোজগার নেই। এমন অবস্থায় তিনি সাহায্য চাইছেন অঞ্জলি অরোরার কাছে।
অঞ্জলি অরোরার ‘কাঁচাবাদাম’খ্যাত অভিনেত্রী। এই গানে রিল বানিয়েই বেশ জনপ্রিয়তা অর্জন করেছিলেন অঞ্জলি। পাশাপাশি বলিউড অভিনেত্রী কঙ্গনা রানাউত সঞ্চালিত রিয়্যালিটি শো ‘লক আপে’ও হাজির হয়েছিলেন তিনি।
ভুবন বাদ্যকরের ‘কাঁচাবাদাম’ গানে নেচে ভাইরাল এই তরুণী কোটি টাকার বাড়ি কিনেছেন। শুধু তাই নয়, মাত্র ২৪ বছর বয়সেই নিজের গাড়িও কিনেছেন তিনি। ভক্তরাও বলেন, অঞ্জলি পরিচিতি পেয়েছেন ‘কাঁচাবাদাম’ গানে নেচেই। এর পর তিনি অনেক রিল বানিয়েছেন, সেসবও জনপ্রিয়তা পেয়েছে। তবে শুরুটা ভুবন বাদ্যকরের গানেই।
এ বিষয়ে ভুবন বলেন, ‘শুনেছি, অঞ্জলি নামের একজন আমার গানে রিলস বানিয়ে খুব জনপ্রিয়তা পেয়েছেন। তিনি নাকি গাড়ি-বাড়ি করেছেন। অথচ আমার অবস্থা আজ করুণ। আমি ওই অভিনেত্রীর সাহায্য চাই। তিনি তো আমার গানে রিলস বানিয়েই জনপ্রিয় হয়েছেন। অথচ আমি কিছুই করতে পারলাম না। বাড়ি বানাতে শুরু করেছিলাম। শেষ করে উঠতে পারিনি। এখন আর বাদামও পাওয়া যাচ্ছে না যে বিক্রি করব। আমার ছেলে কাজ করে, তা দিয়েই কোনোরকম সংসার চলছে।’
অঞ্জলির কাছে কেন সাহায্য চান? উত্তরে আজতাককে ভুবন বলেন, ‘গানটা তো আমিই লিখেছিলাম। সুর দিয়েছিলাম, গেয়েছিলাম। সেই গানে রিলস বানিয়ে অনেকে লাখ লাখ টাকা কামিয়েছেন। আর আমার এমন অবস্থা, নিজের গানই গাওয়ার অধিকার নেই। তাই আমি ওই অভিনেত্রীর সাহায্য চাই। যেন উনি আমাকে সঠিক পথ দেখাতে পারেন। রিলস উনি বানিয়েছেন। কিন্তু গান তো আমারই। আমারও তো কিছু প্রাপ্য আছে। সেটা জানাব।’",30.422063670394444,69.0
19826045,86,শিক্ষা,বার্সেলোনা হুয়াই ট্যালেন্ট সামিটে রুয়েট ছাত্রী মেহেরিন,"রাজশাহী প্রকৌশল ও প্রযুক্তি বিশ্ববিদ্যালয়ের (রুয়েট) ইলেকট্রিক্যাল অ্যান্ড ইলেট্রনিক্স ইঞ্জিনিয়ারিং বিভাগের চতুর্থ বর্ষের ছাত্রী মেহেরিন তাবাসুম ‘বার্সেলোনা হুয়াই ট্যালেন্ট সামিট অ্যান্ড মোবাইল ওয়ার্ল্ড কংগ্রেস ২০২৪’ এ অংশ নেওয়ার জন্য বাংলাদেশ থেকে মনোনীত হয়েছেন।
রুয়েটের ইলেকট্রিক্যাল অ্যান্ড ইলেট্রনিক্স ইঞ্জিনিয়ারিং বিভাগের প্রধান প্রফেসর ড. মো. সেলিম হোসেন জানান, হুয়াই টেকনোলজি বাংলাদেশ অফিস থেকে এই তথ্য নিশ্চিত করা হয়েছে।
স্পেনের বার্সেলোনায় ২৪-২৮ ফেব্রুয়ারি পর্যন্ত এই কংগ্রেস অনুষ্ঠিত হবে। রুয়েটের উপাচার্য প্রফেসর ড. মো. জাহাঙ্গীর আলম অভিনন্দন জানিয়েছেন।",30.294513296535886,70.0
19824666,17,আইন,আবার পেছাল জিকে শামীম ও তার মায়ের বিরুদ্ধে সাক্ষ্যগ্রহণ,"ক্যাসিনোকাণ্ডে আলোচিত ঠিকাদার জিকে শামীম ও তার মা আয়েশা আক্তারের বিরুদ্ধে অবৈধ ও জ্ঞাত-আয়বহির্ভূত সম্পদ অর্জনের অভিযোগে করা মামলায় সাক্ষ্য গ্রহণের জন্য আগামী ৭ ফেব্রুয়ারি দিন ধার্য করেছেন আদালত।
বুধবার ঢাকার বিশেষ জজ আদালত-৪ এর বিচারক শেখ নাজমুল আলমের আদালতে মামলার সাক্ষ্য গ্রহণের জন্য দিন ধার্য ছিল। তবে এদিন কোনো সাক্ষী না আসায় দুদক সাক্ষ্য গ্রহণ পেছানোর জন্য সময়ের আবেদন করলে বিচারক সাক্ষ্যগ্রহণের জন্য নতুন দিন ধার্য করেন। এদিন জিকে শামীমকে আদালতে হাজির করা হয়নি। এ মামলায় তার মা পলাতক রয়েছেন।
সংশ্লিষ্ট আদালতের বেঞ্চ সহকারী বেলাল হোসাইন বিষয়টি নিশ্চিত করেছেন।
২০১৯ সালের ২১ অক্টোবর শামীম ও তার মা আয়েশা আক্তারের বিরুদ্ধে ২৯৭ কোটি ৮ লাখ ৯৯ হাজার টাকার অবৈধ সম্পদ অর্জনের অভিযোগে দুদকের সমন্বিত জেলা কার্যালয়-১-এ সংস্থাটির উপ-পরিচালক মো. সালাহউদ্দিন বাদী হয়ে মামলাটি করেন।
২০২১ সালের ১৭ জানুয়ারি দুর্নীতি দমন কমিশনের উপ-পরিচালক ও মামলার তদন্ত কর্মকর্তা মো. সালাহউদ্দিন আদালতে অভিযোগপত্র জমা দেন।
২০২২ সালের ১৮ অক্টোবর আদালত এ মামলায় তাদের বিরুদ্ধে অভিযোগ গঠন করেন। যার মাধ্যমে আসামিদের বিরুদ্ধে আনুষ্ঠানিক বিচার শুরু হয়।
মামলার এজাহারে জানা গেছে, জিকে শামীম ২০১৮-২০১৯ করবর্ষ পর্যন্ত ৫০ কোটি টাকার স্থাবর সম্পদের মালিক হয়েছেন। এর মধ্যে আয়কর নথিতে ৪০ কোটি ২১ লাখ ৪০ হাজার ৭৪৪ টাকার তথ্য উল্লেখ করলেও মোট টাকার বৈধ উৎস পায়নি দুদক।
এছাড়া শামীমের বাসা থেকে উদ্ধার করা নগদ ১ কোটি ৮১ লাখ ২৮ হাজার টাকা ছাড়াও ৭ লাখ ৪৭ হাজার টাকার বিদেশি মুদ্রা, শামীম ও তার মা আয়েশা আক্তারের নামে ১৬৫ কোটি ২৭ লাখ ৬৫ হাজার টাকার এফডিআর, মায়ের নামে আরও ৪৩ কোটি ৫৭ লাখ ৪০ হাজার টাকার ব্যবসার অংশীদার এবং জি কে বি অ্যান্ড কোম্পানির শেয়ার, গাড়ি ও এফডিআর বাবদ ৩৬ কোটি ৩৫ লাখ ১৮ হাজার ৭১৯ টাকার অস্থাবর সম্পদের বৈধ উৎস পায়নি দুদক।
অনুসন্ধানে শামীমের মায়েরও বৈধ আয়ের কোনো উৎস খুঁজে পাওয়া যায়নি। অর্থাৎ মোট ২৯৭ কোটি ৮ লাখ ৯৯ হাজার টাকার জ্ঞাত-আয়বহির্ভূত সম্পদ অর্জনের অভিযোগে দুদক এ মামলা করে।",30.277570099043984,71.0
19824670,19,রাজনীতি,গণঅধিকার পরিষদ থেকে পদত্যাগ করলেন রেজা কিবরিয়া,"গণঅধিকার পরিষদের আহ্বায়ক ও দলীয় সদস্যপদ থেকে পদত্যাগ করেছেন ড. রেজা কিবরিয়া।
বুধবার রাতে গণমাধ্যমে পাঠানো এক সংবাদ বিজ্ঞপ্তিতে তিনি এ তথ্য জানিয়েছেন।
রেজা কিবরিয়ার ব্যক্তিগত সহকারী ও দলের দপ্তর সহ-সমন্বয়ক শাহাবুদ্দিন শুভ সত্যতা নিশ্চিত করেছেন।
বিজ্ঞপ্তিতে রেজা কিবরিয়া বলেন, আপনাদের মাধ্যমে দেশবাসীর সদয় অবগতির জন্য জানাচ্ছি যে, আমি গণঅধিকার পরিষদের আহ্বায়ক পদ থেকে পদত্যাগ করছি এবং আমার পদত্যাগপত্র কেন্দ্রীয় কার্যনির্বাহী পরিষদ বরাবর জমা দিয়েছি। এ ছাড়া আমি গণঅধিকার পরিষদের দলীয় সদস্যপদ থেকেও ইস্তফা দিয়েছি। দলের যুগ্ম আহ্বায়ক কর্নেল (অব) মিয়া মসিউজ্জামনকে ভারপ্রাপ্ত আহ্বায়ক হিসেবে দায়িত্ব প্রদান করছি।
রেজা কিবরিয়া বলেন, দলের আহ্বায়ক হিসেবে দায়িত্ব পালনের সুযোগ করে দেওয়ার জন্য আমি গণঅধিকার পরিষদের নেতাদের প্রতি গভীরভাবে কৃতজ্ঞ।
তিনি ২০১৮ সালের ডিসেম্বর মাসে আন্তর্জাতিক মুদ্রা তহবিল (আইএমএফ) ছেড়ে আনুষ্ঠানিকভাবে রাজনীতিতে যোগ দেন এবং ২০২১ সালের অক্টোবর থেকে গণঅধিকার পরিষদের প্রতিষ্ঠাতা আহ্বায়ক হিসেবে দায়িত্ব পালন করছিলেন।
বিজ্ঞপ্তিতে তিনি আরও বলেন, বাংলাদেশে যারা গণতন্ত্র, সামাজিক ন্যায়বিচার ও সুশাসন প্রতিষ্ঠায় কাজ করছে তিনি তাদের সঙ্গে কাজ করে যাবেন।
এরআগে মঙ্গলবার দলটির যুগ্ম আহ্বায়ক আমীন আহমেদ আফসারিও ফেসবুকে পদত্যাগের ঘোষণা দেন।
স্ট্যাটাসে তিনি বলেন, গত ৩১ ডিসেম্বর বছরের শেষ দিন তিনি পদত্যাগ করেছেন। বছরের প্রথম দিন ১ জানুয়ারি থেকে নির্দলীয়ভাবে মুক্ত মনে দেশ সেবায় লিপ্ত হতে চান।",30.02124246666996,72.0
19826982,128,রাজনীতি,নির্বাচনের প্রচার শুক্রবার সকাল ৮টায় শেষ,"দ্বাদশ জাতীয় সংসদ নির্বাচনে আনুষ্ঠানিক প্রচার শুক্রবার সকাল ৮টায় শেষ হচ্ছে। ওই সময়ের পর কোনো প্রার্থী জনসভা, পথসভা, মিছিল বা শোভাযাত্রায় অংশ নিতে পারবেন না। তবে নির্বাচনি প্রস্তুতিমূলক কার্যক্রম চালাতে পারবেন।
এদিকে প্রচারের শেষদিকে এসে বুধবার দিনভর ব্যস্ত সময় পার করেছেন প্রার্থী ও তাদের নেতাকর্মীরা। সকাল থেকে গভীর রাত পর্যন্ত সভা-সমাবেশ ও গণসংযোগ করেছেন। ভোটারদের দ্বারে দ্বারে গিয়ে ভোট চেয়েছেন। ৭ জানুয়ারি সকাল ৮টা থেকে বিকাল ৪টা পর্যন্ত ২৯৯টি আসনে ভোটগ্রহণ অনুষ্ঠিত হবে। নওগাঁ-২ আসনে একজন প্রার্থী মারা যাওয়ায় ওই আসনের ভোট বাতিল করেছে ইসি।
নির্বাচন কমিশনের কর্মকর্তারা জানান, গণপ্রতিনিধিত্ব আদেশ, ১৯৭২ (আরপিও) এর ৭৮ ধারায় নির্বাচনে প্রচারের সময়সীমা সম্পর্কে বলা হয়েছে, ভোটগ্রহণ শুরুর ৪৮ ঘণ্টা এবং ভোটগ্রহণ শেষ হওয়ার পরবর্তী ৪৮ ঘণ্টা পর্যন্ত সময়ের মধ্যে নির্বাচনি এলাকায় কোনো জনসভা আহ্বান এবং অন্য কেউ জনসভার আয়োজন করলে সেখানে অংশ নেওয়া যাবে না। এমনকি মিছিল, শোভাযাত্রা বা এ ধরনের কর্মসূচি আয়োজন বা অংশগ্রহণ কোনোটিই করা যাবে না।
তারা আরও বলেন, ৭ জানুয়ারি সকাল ৮টায় ভোটগ্রহণ শুরু হবে। তার আগের ৪৮ ঘণ্টা হিসাবে শুক্রবার সকাল ৮টা থেকে সব ধরনের প্রচার বন্ধ হয়ে যাবে। ওই সময়ের পর ভোট চেয়ে মাইকিংও করা যাবে না।
এদিকে ভোটের নিরাপত্তায় বুধবার মাঠে নেমেছেন সশস্ত্র বাহিনীর সদস্যরা। এর আগে ২৯ ডিসেম্বর মাঠে নামেন পুলিশ, র‌্যাব, বিজিবি, কোস্টগার্ডের সদস্যরা। তারা নির্বাচনি মাঠে মোবাইল ও স্ট্রাইকিং ফোর্স হিসাবে কাজ করছেন। ভোটকেন্দ্রের অভ্যন্তরের নিরাপত্তার জন্য পুলিশ ও আনসার সদস্যরা শুক্রবার মাঠে নামবেন। প্রথমবারের মতো এ নির্বাচনে সকালে ভোটকেন্দ্রে ব্যালট পেপার যাবে। তবে চার হাজারের বেশি দুর্গম ভোটকেন্দ্রে বৃহস্পতিবার ব্যালট পেপার পাঠানো হবে। যাতায়াত পথ বিবেচনায় এসব কেন্দ্রে আগের দিন ব্যালট পেপার পাঠানো হচ্ছে। 
মাঠে নেমেছে সশস্ত্র বাহিনী : নির্বাচনে স্থানীয় বেসামরিক প্রশাসনকে সহায়তায় সংবিধানের ১২৬ অনুচ্ছেদ অনুসারে সেনা নৌ ও বিমানবাহিনীর সদস্যরা বুধবার মাঠে নেমেছেন। এছাড়াও কিছু এলাকায় বিজিবি ও কোস্টগার্ডের সঙ্গে সমন্বয় করে দায়িত্ব পালন করবেন তারা। সশস্ত্র বাহিনীর সদস্যরা ১০ জানুয়ারি পর্যন্ত নির্বাচন কমিশন এবং স্থানীয় বেসামরিক প্রশাসনকে সহায়তা দেবেন। তারা জেলা, উপজেলা, মেট্রোপলিটন এলাকার নোডাল পয়েন্ট ও অন্যান্য সুবিধাজনক স্থানে থাকবেন।
এরমধ্যে সেনাবাহিনী ৬২টি জেলায় নিয়োজিত থাকছে। সমতলে সীমান্তবর্তী ৪৫টি উপজেলায় দায়িত্ব দেওয়া হয়েছে বিজিবিকে। এছাড়াও সেনাবাহিনী সীমান্তবর্তী ৪৭টি উপজেলায় বিজিবির সঙ্গে এবং উপকূলীয় ৪ উপজেলায় কোস্টগার্ডের সঙ্গে সমন্বয় করে যৌথভাবে দায়িত্ব পালন করবে।
অন্যদিকে উপকূলীয় ৬ জেলার ১১টি আসনে নৌবাহিনী মোতায়েন করা হয়েছে। আসনগুলো হলো- ভোলা ১, ২, ৩ ও ৪, কক্সবাজার ২ ও ৪, চট্টগ্রাম ৩, নোয়াখালী ৬; বরগুনা ১ ও ২ এবং বাগেরহাট-৩। এতে নৌবাহিনীর তিন হাজারের বেশি সদস্য এবং ৬টি যুদ্ধজাহাজ, ১৯টি উপজেলায় ১০ জানুয়ারি ২০২৪ পর্যন্ত দায়িত্ব পালন করবে। যেসব উপজেলায় নৌবাহিনী দায়িত্ব পালন করবে সেগুলো হলো- ভোলা সদর, বোরহান উদ্দিন, দৌলতখান, তজুমুদ্দিন, লালমোহন, চর ফ্যাশন ও মনপুরা। চট্টগ্রাম জেলার সন্দ্বীপ, নোয়াখালী জেলার হাতিয়া। কক্সবাজার জেলার কুতুবদিয়া, টেকনাফ ও মহেশখালী। বরগুনা জেলার সদর, আমতলী, তালতলী, বামনা, বেতাগী ও পাথরঘাটা এবং বাগেরহাট জেলার মোংলা উপজেলা। নির্বাচন কমিশনের চাহিদা অনুসারে নৌবাহিনী উপকূলীয় অঞ্চলে দায়িত্বপ্রাপ্ত বিভিন্ন দুর্গম এলাকায় বেসামরিক প্রশাসনকে প্রয়োজনীয় সহায়তা দেবে।
বিমানবাহিনী দুর্গম পার্বত্য অঞ্চলের ভোটকেন্দ্রে প্রয়োজনীয় হেলিকপ্টার সহায়তা দেবে। এছাড়াও জরুরি প্রয়োজনে নির্বাচনি সহায়তা প্রদানে বিমানবাহিনীর প্রয়োজনীয়সংখ্যক হেলিকপ্টার প্রস্তুত রাখা হয়েছে। সশস্ত্র বাহিনী বিভাগে বিভিন্ন মন্ত্রণালয় বিভাগ ও আইনশৃঙ্খলা বাহিনীর প্রতিনিধিদের সমন্বয়ে যৌথ সমন্বয় সেল স্থাপন করা হয়েছে।
১৫ নভেম্বর জাতীয় সংসদ নির্বাচনের তফশিল ঘোষণা করে ইসি। ঘোষিত তফশিল অনুযায়ী, ১৮ ডিসেম্বর চূড়ান্ত প্রার্থীদের মধ্যে প্রতীক বরাদ্দ দেন সংশ্লিষ্ট রিটার্নিং কর্মকর্তারা। ওইদিন থেকেই আনুষ্ঠানিক প্রচার শুরু হয়। এ নির্বাচনে ১৮ দিন প্রচারের সময় পেলেন প্রার্থীরা। ২৮টি রাজনৈতিক দল ও স্বতন্ত্র প্রার্থী মিলিয়ে এক হাজার ৯৬৫ প্রার্থী প্রতিদ্বন্দ্বিতা করছেন এই নির্বাচনে।",29.845184046769187,73.0
19824707,39,অর্থনীতি,ভেষজ ওষুধের ফাঁদে নিঃস্ব প্রবাসীরা,"গোপালগঞ্জের ইমতিয়াজ ফকির উন্নত জীবনের স্বপ্ন নিয়ে ৯ মাস আগে কুয়েতের ফরানিয়া ডিসট্রিকে যান। যাওয়ার কিছুদিন পর হঠাৎ করেই মুটিয়ে যান তিনি। শরীরের ওজন কমাতে ‘অর্গানিক হারাবল’ নামে বাংলাদেশি একটি ই-কমার্স কোম্পানির ফেসবুক পেইজ থেকে ওষুধের অর্ডার করেন এই প্রবাসী। অগ্রিম টাকাও পরিশোধ করেন তিনি।
ডিএইচএল ইন্টারন্যাশনাল ব্রাঞ্চ নামের একটি কুরিয়ার কোম্পানির মাধ্যমে কুয়েতে পার্সেলে ওই ওষুধ পাঠানোর কথা বলে ই-কমার্স প্রতিষ্ঠানটি। ওষুধ অর্ডার করার পরই প্রতারকচক্রের ফাঁদে পড়েন ইমতিয়াজ। কৌশলে ইমতিয়াজের কাছ থেকে তার আকামার ছবিও নেয় প্রতারকরা। পরে কুরিয়ারে নিষিদ্ধ ওষুধ কুয়েতে এসেছে এবং কুয়েত পুলিশ আটক করেছে-এমন দাবি করে কয়েক ধাপে ইমতিয়াজের কাছ থেকে টাকা হাতিয়ে নিয়েছে চক্রটি। এখন মামলা ও গ্রেফতারের ভয় দেখিয়ে ইমতিয়াজের কাছে ১০ লাখ টাকা দাবি করেছে তারা। ইমতিয়াজের মতো অনেক প্রবাসীই ওই চক্রের ফাঁদে পা দিয়ে বিপদে আছেন।
‘অর্গানিক হারাবল’-এর মতো শত শত নামসর্বস্ব ফেসবুক পেইজ গজিয়ে উঠেছে সামাজিক যোগাযোগের জনপ্রিয় মাধ্যম ফেসবুকে। ওইসব পেইজ ঘেঁটে দেখা গেছে, ‘শতভাগ পার্শ্বপ্রতিক্রিয়াহীন ও বিফলে মূল্য ফেরতে’র ঘোষণা দিয়ে বিভিন্ন হারবাল, হোমিও, আয়ুর্বেদিক বা ইউনানি ওষুধ বিক্রি করা হচ্ছে। চাহিদার শীর্ষে রয়েছে শরীরের অতিরিক্ত ওজন কমানোর ওষুধ। এসব ওষুধ কিনে প্রতারিত হওয়ার অভিযোগ উঠছে অহরহ। আয়ুর্বেদিক ওষুধের কারখানায় দেশের নামিদামি ব্র্যান্ডের ওষুধও নকল হচ্ছে। এখন প্রতারকচক্রটি দেশের সীমা অতিক্রম করে প্রবাসীদের ফাঁদে ফেলছে।
ফেসবুক পেইজে দেওয়া তাদের চটকদার বিজ্ঞাপনে আকৃষ্ট হচ্ছেন প্রবাসী বাংলাদেশিরা। চক্রগুলো প্রবাসীদের কাছে কুরিয়ারে ওষুধ পাঠানোর কথা বলে নানা কৌশলে জিম্মি করছে তাদের। ওইসব দেশের কাস্টমস কর্মকর্তা সেজে প্রতারকচক্রগুলো হাতিয়ে নিচ্ছে টাকা। যোগাযোগের জন্য তারা ব্যবহার করছে এনক্রিপটেড অ্যাপস হোয়াটসঅ্যাপ। ফেসবুকে প্রচারণা চালানোর এসব হারবাল ওষুধের প্রতিষ্ঠানেরও কোনো অস্তিত্ব নেই। এসব চক্র খাগড়াছড়ি, ছট্টগ্রাম, ফেনি, বাগেরহাট, খুলনা ও লক্ষ্মীপুরের প্রত্যন্ত অঞ্চলে অবস্থান করে প্রতারণা করছে বলে জানিয়েছে আইনশৃঙ্খলা রক্ষাকারী বাহিনী।
এ বিষয়ে জানতে চাইলে ঔষধ প্রশাসন অধিদপ্তরের উপপরিচালক ও আইন কর্মকর্তা মো. নুরুল আলম যুগান্তরকে বলেন, ‘ভুক্তভোগী ব্যক্তি তথ্যপ্রমাণসহ আমাদের কাছে অভিযোগ করলে অবশ্যই আইনানুগ ব্যবস্থা নেওয়া হবে।’
তিনি আরও বলেন, গত ৭ সেপ্টেম্বর জাতীয় সংসদে ‘ওষুধ ও কসমেটিকস আইন-২০২৩’ পাশ হয়েছে। আইন অনুসারে কেউ ওষুধ প্রশাসনের অনুমতি ছাড়া ফেসবুক, ওয়েবসাইট ইন্টারনেট মিডিয়ায় বিজ্ঞাপন আকারে ওষুধের প্রচার করলে শাস্তিযোগ্য অপরাধ। এজন্য সাত লাখ টাকা জরিমানা এবং পাঁচ বছরের জেল বা উভয় দণ্ডের বিধান রয়েছে।
যেভাবে ফাঁদে পড়ছেন প্রবাসীরা : প্রবাসী ভুক্তভোগী ইমতিয়াজ ফকির যুগান্তরকে জানান, গত ১৯ ডিসেম্বর কুয়েত থেকে পেটের চর্বি কাটার একটি হারবাল ওষুধ অর্ডার করেন। ফেসবুক পেইজ থেকে হোয়াটসঅ্যাপের নম্বর নিয়ে অর্গানিক হারবাল নামের একটি কোম্পানির কাছে অর্ডারটি করেন তিনি। তাকে জানানো হয়, প্রডাকটির জন্য ৪ হাজার ৭০০ টাকা দিলে পার্সেলে কুয়েতে পাঠিয়ে দেবে। মোবাইল ফাইন্যান্সিয়াল সার্ভিসের মাধ্যমে টাকা পরিশোধের দুই থেকে তিন দিনের মধ্যে পার্সেলটি পাঠিয়ে দেবে বলেও জানানো হয় তাকে। টাকা পরিশোধের পর ডিএইচএল ইন্টারন্যাশনাল ব্রাঞ্চ নামের কুরিয়ার কোম্পানির একটি হোয়াটসঅ্যাপ নম্বর দেওয়া হয় ইমতিয়াজকে।
ইমতিয়াজ বলেন, ‘ওই নম্বরে যোগাযোগ করা হলে তারা জানায়, প্রডাকটি কুয়েত বিমানবন্দরে আসছে, তবে কুয়েত কাস্টমস জব্দ করেছে। আপনি পার্সেলে বিপুল পরিমাণ নিষিদ্ধ যৌন উত্তেজক ওষুধ এনেছেন। ওই চক্রের সদস্য আপনি।’ এ কথা শুনে ঘাবড়ে যান ইমতিয়াজ। তিনি বলেন, ওই কুরিয়ার কোম্পানির প্রতিনিধিকে জানান, শরীরের ওজন কমানোর ভেষজ ওষুধ অর্ডার করেছেন। সেটাই কুয়েতে আসার কথা।’ তখন কুরিয়ার কোম্পানি ডিএইচএল ইন্টারন্যাশনালের কর্মী পরিচয় দেওয়া ব্যক্তি বলেন, চার হাজার টাকা দিলে কুয়েতের কাস্টমস থেকে পার্সেল নিয়ে ইমতিয়াজকে পৌঁছে দেবে। কাঙ্ক্ষিত টাকা পাঠিয়ে দেন ইমতিয়াজ।
এরপরও ইমতিয়াজকে বলা হয়, মালামাল ছোটাতে হলে আপনার আকামার ছবি লাগবে, আপনি বৈধভাবে কুয়েতে আছেন কিনা তার প্রমাণ হিসাবে। ফলে আকামার ছবিও পাঠান তিনি। এরপর ফের প্রতারকচক্র বলে, যেহেতু কুয়েত পুলিশ জব্দ করেছে এবং মামলা দিয়েছে সেহেতু ৪৪ দিনার দিতে হবে (বাংলাদেশি টাকায় ১৬ হাজার ৬২৬ টাকা)। টাকা দিলে ভবিষ্যতে এ বিষয়ে আর কোনো সমস্যা হবে না।
ইমতিয়াজ জানান, যেহেতু তিনি অনেকগুলো টাকা খরচ করে নতুন আসছেন সেহেতু ঝামেলা এড়াতে ৪৪ দিনার পাঠিয়ে দেন। এর পর তাকে বলা হয়, ওই ওষুধ কোম্পানিকে ১০ লাখ টাকা জরিমানা করা হয়েছে। সেই টাকা ইমতিয়াজকে দিতে হবে।
হারবাল ওষুধের নামে প্রতারণা : ফেসবুকে বিভিন্ন হারবাল (ভেষজ) ওষুধের বিজ্ঞাপন দিয়ে ক্রেতাদের সঙ্গে প্রতারণার ঘটনা প্রায়ই ঘটছে। এসব হারবাল ওষুধের অধিকাংশের তৈরিতে নেই কোনো অনুমোদন। মানা হচ্ছে না চিকিৎসা বিজ্ঞানের কোনো নিয়ম-কানুন। ফলে ক্ষতিকর এসব ওষুধ, ফুড সাপ্লিমেন্ট ও কসমেটিকস কিনে প্রতারিত হচ্ছেন অনেকে। বিভিন্ন হারবাল ওষুধের আড়ালে রাজধানীসহ সারা দেশে সক্রিয় রয়েছে অজ্ঞান পার্টি। হকারের বেশ ধরে বাসে উঠে বা বাসাবাড়িতে ঠুকে হারবাল ওষুধ বিক্রির নামে মানুষকে চেতনানাশক ওষুধ খাইয়ে সর্বস্ব ছিনিয়ে নেওয়ার ঘটনাও ঘটছে। তবে প্রবাসীদের জিম্মি করে টাকা আদায়ের ঘটনা নতুন করে উদ্বেগ ছড়াচ্ছে।
ই-কমার্সের আড়ালে বিভিন্ন প্রতারকচক্র নিয়ে তদন্তকারী ঢাকা মহানগর গোয়েন্দা (ডিবি) পুলিশের উত্তরা বিভাগের সহকারী কমিশনার (এসি) মো. ইমরান হোসেন মোল্লা যুগান্তরকে বলেন, এসব চক্র খাগড়াছড়ি, চট্টগ্রাম, ফেনী, বাগেরহাট, খুলনা ও লক্ষ্মীপুর এলাকার প্রত্যন্ত অঞ্চলে অবস্থান করে। তাদের ব্যবহৃত ফোন নম্বর ও বিকাশ অ্যাকাউন্টের নম্বরগুলোও অন্যদের নামে রেজিস্ট্রেশন করা। ফলে প্রকৃত অপরাধীদের সহজে খুঁজে বের করা যায় না।",29.686685596703228,74.0
19824681,21,রাজনীতি,নির্বাচনের মাঠ আমাদের নিয়ন্ত্রণে আছে: ইসি রাশেদা,"নির্বাচন কমিশনার (ইসি) রাশেদা সুলতানা বলেছেন, যেখানেই অনিয়মের অভিযোগ আসবে সেখানেই আমরা অ্যাকশন নেব। নির্বাচনের মাঠ নিয়ন্ত্রণে রয়েছে বলেও দাবি করেন তিনি।
বুধবার রাজধানীর আগারগাঁওয়ে ইসি ভবনে সাংবাদিকদের সঙ্গে আলাপকালে তিনি এসব কথা বলেন।
রাশেদা সুলতানা বলেন, আমি মনে করি, নির্বাচনের মাঠ আমাদের নিয়ন্ত্রণে আছে। কোনো অনিয়ম পেলে আপনারা (সাংবাদিক) ছবি তোলেন, প্রমাণ দেন, আমরা সঙ্গে সঙ্গে অ্যাকশন নেব। যেখানেই অনিয়ম সেখানেই আমাদের অ্যাকশন। ইতোমধ্যে বিভিন্ন কারণে প্রার্থিতা বাতিলের মতো ঘটনাও ঘটেছে। আপনারা দেখেছেন এর আগে আমরা গাইবান্ধায় ভোটও বন্ধ করেছি।
তিনি বলেন, আমাদের যত আয়োজন, সব নির্বাচন ঘিরে। তাই নির্বাচনের পরিবেশ সুন্দর রাখতে আজ থেকে সেনাবাহিনীকে নামানো হয়েছে। শুধু সেনাবাহিনী নয়, আমাদের যত বাহিনী আছে সবই এখন সুশৃঙ্খল ও উন্নত হয়েছে।
ভোটের পরিবেশ কেমন হবে– সাংবাদিকদের এমন প্রশ্নের জবাবে এই নির্বাচন কমিশনার বলেন, ভোট উৎসবমুখর ও সুন্দর হবে, এটা আমি বলতে পারি। ১৯৯৬ সালে একটি গ্রহণযোগ্য নির্বাচন না হওয়ার কারণে সেই নির্বাচন নিয়ে বিতর্ক তৈরি হয়েছিল। তাই আমরা এবারের নির্বাচনে কোনো বিতর্ক তৈরি করতে চাই না। আমরা আমাদের জনগণ ও আন্তর্জাতিক বিশ্বের কাছে গ্রহণযোগ্য নির্বাচন করতে চাই। ভালো নির্বাচন করা আমাদের নৈতিক দায়িত্ব। মিডিয়া, পত্রিকা দেখে আমার মনে হচ্ছে সরকার চাইছে একটা ফ্রি ফেয়ার ইলেকশন হোক।
ভোটকেন্দ্রে ভোটার উপস্থিতি কেমন হবে– সাংবাদিকদের এমন প্রশ্নের জবাবে রাশেদা সুলতানা বলেন, আমরা গুরুত্বের সঙ্গে নিয়েছি ভোটারদের ভোটকেন্দ্রে আনার বিষয়টি। সেজন্য বিভিন্ন মাধ্যমে আমরা প্রচার করে যাচ্ছি। ভোটাররা ভোটকেন্দ্রের প্রাণ, ভোটাররা কেন্দ্রে না এলে নির্বাচন নিষ্প্রাণ হয়ে যাবে। তবে আমরা বিভিন্ন জায়গা থেকে যেসব তথ্য পাচ্ছি তাতে আমরা আশাবাদী ভোটকেন্দ্রে অনেক ভোটার আসবে।
একটি বড় দলের (বিএনপি) নির্বাচনে না আসার বিষয়টাকে কীভাবে দেখছেন– এমন প্রশ্নের জবাবে তিনি বলেন, দলগুলোর জন্য ভোটে আসা না আসা তাদের স্বাধীন ইচ্ছা। কিন্তু সেজন্য তো ভোট থেমে থাকবে না। আর ভোটকে কোনোভাবে প্রতিহত করা যাবে না এবং কোনো নাশকতামূলক কাজ করা যাবে না। এগুলো যদি তারা করে, তাহলে আমরা আইনশৃঙ্খলা বাহিনীকে নির্দেশ দিয়েছি যথাযথ পদক্ষেপ নেবে। তবে সব দল নির্বাচনে এলে একটা স্বস্তির বিষয় হতো, একটা উৎসবের বিষয় থাকত। এখন সেটা অতটা নেই, সেটা তো আর অস্বীকার করার কিছু নেই।",29.6646253386644,75.0
19826980,126,রাজনীতি,শেষ মুহূর্তে ভোটের মাঠে প্রার্থী বাড়ল,"আগামী ৭ জানুয়ারি অনুষ্ঠিত হবে দ্বাদশ জাতীয় সংসদ নির্বাচন। এই নির্বাচনে বৈধ প্রার্থী ছিলেন ১৮৯৫ জন। শেষ মুহূর্তে ভোটের মাঠে প্রার্থীর সংখ্যা আরও বেড়েছে। আপিলের মাধ্যমে বুধবার পর্যন্ত৭৬ জন প্রার্থিতা ফিরে পেয়েছে। এখন মোট প্রার্থীর সংখ্যা ১৯৭০ জন।
নির্বাচন কমিশন (ইসি) কর্তৃক মনোনয়ন যাচাই-বাছাইয়ে এই ৭৬ জনসহ অনেকে তাদের প্রার্থিতা হারিয়েছিলেন। এরপর তারা হাইকোর্টে আপিল করেন। তাদের মধ্যে বুধবার পর্যন্ত ৭৬ জন প্রার্থিতা ফিরে পেলেন। তবে অনেকেই প্রার্থিতা ফিরে পাননি। ইসি সূত্রে এ তথ্য জানা গেছে।
ইসি জানায়, মোট প্রার্থীর মধ্যে সবচেয়ে বেশি প্রার্থী আওয়ামী লীগের। হাইকোর্ট থেকে ৩ জন প্রার্থিতা ফিরে পাওয়ার পর দলটির মোট প্রতিদ্বন্দ্বী প্রার্থী এখন ২৬৬ জন।
এরপরই রয়েছে জাতীয় পার্টির অবস্থান। দলটির বৈধ প্রার্থী ২৬৫ জন। তৃণমূল বিএনপির রয়েছে ১৩৫ জন, ন্যাশনাল পিপলস পার্টির ১২২ জন, বাংলাদেশ কংগ্রেসের ৯৬ জন, বাংলাদেশ জাতীয়বাদী আন্দোলনের ৫৬ জনসহ ২৮টি রাজনৈতিক দলের মোট ১ হাজার ৫৩৪ জন প্রার্থী। এর বাইরে স্বতন্ত্র প্রার্থী রয়েছেন ৪৩৬ জন।
যেসব রাজনৈতিক দল এই ভোটে অংশগ্রহণ করছে, সেগুলো হলো- ইসলামী ফ্রন্ট বাংলাদেশ, ইসলামী ঐক্যজোট, কৃষক শ্রমিক জনতা লীগ, গণফোরাম, গণফ্রন্ট, জাকের পার্টি, জাতীয় পার্টি, জাতীয় পার্টি (জেপি), জাতীয় সমাজতান্ত্রিক দল (জাসদ), তৃণমূল বিএনপি, ন্যাশনাল পিপলস পার্টি, বিকল্প ধারা বাংলাদেশ, বাংলাদেশ আওয়ামী লীগ, বাংলাদেশ ইসলামী ফ্রন্ট, বাংলাদেশ কংগ্রেস, বাংলাদেশ কল্যাণ পার্টি, বাংলাদেশ খেলাফত আন্দোলন, বাংলাদেশ জাতীয় পার্টি, বাংলাদেশ জাতীয়তাবাদী আন্দোলন, বাংলাদেশ তরিকত ফেডারেশন, বাংলাদেশ ন্যাশনাল আওয়ামী পার্টি (ন্যাপ), বাংলাদেশ ন্যাশনালিস্ট ফ্রন্ট (বিএনএফ), বাংলাদেশ মুসলিম লীগ, বাংলাদেশ সুপ্রিম পার্টি, বাংলাদেশ সাংস্কৃতিক মুক্তিজোট, বাংলাদেশের ওয়ার্কার্স পার্টি, বাংলাদেশের সাম্যবাদী দল (এমএল) এবং গণতন্ত্রী পার্টি।",29.537249856034798,76.0
19825669,62,বিনোদন,"আমিরের মেয়ের বিয়েতে সাবেক ২ স্ত্রী, নেই প্রেমিকা ফাতিমা","আমিরকন্যা ইরা খানের বিয়ে আজ। গতকাল মঙ্গলবার মুম্বাইয়ে ছিল গায়েহলুদ। গত কয়েক মাস ধরেই প্রস্তুতি তুঙ্গে। নভেম্বর মাসে আমিরের জিম ইনস্ট্রাকটর নূপুর শিখরের সঙ্গে বাগদান সারেন ইরা।
মঙ্গলবার সকালে গায়েহলুদের অনুষ্ঠানে ইরার মা রিনা দত্ত এবং আমিরের দ্বিতীয় স্ত্রী কিরণ রাওকে একসঙ্গে দেখা যায়। দুজনের পোশাকেও ছিল রঙমিলান্তি। শাড়ির রঙ ছিল আলাদা। কিন্তু সাজ-পোশাক, স্টাইলে ছিল খুবই মিল। হাতে ছিল উপহারের ঝোলা।
তবে ইরার হলুদের ভিডিও ভাইরাল হতেই নেটপাড়ায় কটাক্ষের মুখে পড়লেন আমির। বলিউড অভিনেতাকে নেটিজেনদের সোজা প্রশ্ন— ‘প্রেমিকা’ ফাতিমা সানা শেখ কি নিমন্ত্রিত?
আরও পড়ুন:অভিনয় না করার কারণ জানালেন তাহসান
মেয়ের জীবনের বিশেষ দিনে কাঁচাপাকা দাঁড়িতে পাঠান স্যুটে তাক লাগিয়ে দিয়েছিলেন ‘মিস্টার পারফেকশনিস্ট’।
এক সাক্ষাৎকারে আমির জানিয়েছেন, আমার কথাগুলো হয়তো সিনেমার সংলাপের মতো শোনাবে। নূপুর আমার শুধু জামাই নয়, আমার ছেলেই। ইরা যে সময় অবসাদের সঙ্গে লড়াই করছিল, সেই সময় প্রতিটা মুহূর্তে মেয়েকে সঙ্গ দিয়েছে। আর ওরা দুজনে একে অপরের সঙ্গে খুশি, সেটাই আমার কাছে যথেষ্ট।
কিরণ রাওয়ের সঙ্গে বিবাহবিচ্ছেদ হওয়ার পর খবরে আসে আমির নাকি অভিনেত্রী ফাতিমা সানা শেখের সঙ্গে প্রেমে মত্ত। গুঞ্জনে রয়েছে এবার নাকি ফাতিমাকেই বিয়ে করবেন তিনি।",29.532171648387465,77.0
19824695,34,লাইফস্টাইল,"ডেঙ্গু আক্রান্ত আরও ৭০ রোগী হাসপাতালে, মৃত্যু ১","দেশে মঙ্গলবার সকাল থেকে বুধবার সকাল ৮টা পর্যন্ত ২৪ ঘণ্টায় ডেঙ্গু আক্রান্ত হয়ে হাসপাতালে ভর্তি হয়েছেন ৭০ জন। এ সময়ে এডিস মশাবাহিত এই রোগ প্রাণ কেড়েছে একজনের।
স্বাস্থ্য অধিদপ্তর জানিয়েছে, গত ২৪ ঘণ্টায় ভর্তি রোগীদের মধ্যে ঢাকায় ৩২ জন, ঢাকার বাইরে ৩৮ জন রোগী। নতুনদের নিয়ে বছরের প্রথম ৩ দিনে হাসপাতালে ভর্তি হলেন ২১৫ জন। তাদের মধ্যে ঢাকায় ৭১ জন, ঢাকার বাইরে দ্বিগুণের বেশি ১৪৪ জন।
এ ছাড়া গত একদিনে ডেঙ্গু আক্রান্ত হয়ে ঢাকায় একজনের মৃত্যু হয়েছে। এ নিয়ে নতুন বছরে ২ জনের মৃত্যুর তথ্য দিয়েছে স্বাস্থ্য অধিদপ্তর।
বুধবার সকাল পর্র্যন্ত দেশের বিভিন্ন হাসপাতালে চিকিৎসা নিচ্ছিলেন ৫৬১ জন ডেঙ্গু রোগী। তাদের মধ্যে ২৫৯ জন ঢাকায় এবং ৩০২ জন ঢাকার বাইরের বিভিন্ন হাসপাতালে চিকিৎসা নিচ্ছিলেন।
গত বছর এডিস মশাবাহিত রোগটিতে আক্রান্ত হয় ৩ লাখ ২১ হাজার ১৭৯ জন, যাদের মধ্যে ১ হাজার ৭০৫ জনের মৃত্যু হয়েছে। এত মৃত্যু ও আক্রান্ত এর আগে কোনো বছরই দেখেনি বাংলাদেশ।",29.49725237242191,78.0
19824138,9,অর্থনীতি,শুক্র ও শনিবার ব্যাংক খোলা রাখার নির্দেশ,"আগামী শুক্র ও শনিবার (৫ ও ৬ জানুয়ারি) তফসিলি ব্যাংক খোলা রাখার নির্দেশনা দিয়েছে নির্বাচন কমিশন (ইসি)।
নির্বাচন কমিশন সচিবালয় রিটার্নিং কর্মকর্তাসহ সংশ্লিষ্টদের অর্থ উত্তোলনের স্বার্থে এ দুদিন সীমিত জনবলে তফসিলি ব্যাংকগুলোর ঢাকা ও চট্টগ্রামসহ অন্যান্য মহানগরী, জেলা ও উপজেলা পর্যায়ের শাখা খোলা রাখতে বলা হয়েছে।
বুধবার নির্বাচন কমিশন সচিবালয়ের উপসচিব আতিয়ার রহমান স্বাক্ষরিত এ সংক্রান্ত একটি চিঠি বাংলাদেশ ব্যাংকের গভর্নরকে পাঠানো হয়েছে।
চিঠিতে আগামী ৭ জানুয়ারি দ্বাদশ জাতীয় সংসদ নির্বাচনের ভোটগ্রহণ অনুষ্ঠানের কথা উল্লেখ করে বলা হয়েছে, ভোটগ্রহণের আগের ২দিন (শুক্রবার ও শনিবার) সাপ্তাহিক ছুটির উল্লিখিত দিনে নির্বাচন কমিশন সচিবালয়, রিটার্নিং অফিসার, সহকারী রিটার্নিং অফিসার ও নির্বাচন সংশ্লিষ্ট বিভিন্ন কর্মকর্তা/কর্তৃপক্ষের নগদ অর্থ উত্তোলন ও আর্থিক লেনদেনের প্রয়োজন হবে।
ভোটকেন্দ্র ও ভোটগ্রহণকারী কর্মকর্তা তথা নির্বাচন সংক্রান্ত ব্যয় নির্বাহের লক্ষ্যে টাকা লেনদেন করতে হবে তাদের। ফলে সীমিত সংখ্যক জনবল দিয়ে ঢাকা, চট্টগ্রাম ও অন্যান্য মহানগরীসহ জেলা ও উপজেলা পর্যায়ের তফসিলি ব্যাংক খোলা রাখার জন্য নির্বাচন কমিশন সিদ্ধান্ত দিচ্ছে।
তবে যেসব ব্যাংক কর্মকর্তা/কর্মচারীকে ভোটগ্রহণকারী কর্মকর্তা বা নির্বাচনি দায়িত্ব দেওয়া হয়েছে তাদের উল্লিখিত ব্যাংকিং কাজে নিয়োজিত না করার জন্যও নির্বাচন কমিশন সিদ্ধান্ত দিয়েছে।",29.4003345045312,79.0
19826978,124,রাজনীতি,কৌশলে ভিন্নতা থাকলেও সব প্রার্থীর চাওয়া একই,"চলছে দ্বাদশ জাতীয় সংসদ নির্বাচনের ডামাডোল। এখন শেষ মুহূর্তের প্রচারণায় সরগরম সারা দেশ। রাস্তার আড্ডা, চায়ের দোকান, বাসের যাত্রী সবখানেই এখন নির্বাচনি আলাপ। আর নিজ নিজ প্রতীক নিয়ে সাধ্যমতো প্রচারণার মাঠে ব্যস্ত সময় পার করছেন প্রার্থীরা। এবার বড় দল বিএনপিসহ কয়েকটি দল নির্বাচনে না আসলেও ভোটের মাঠে উত্তেজনার ঘাটতি নেই। আর ক্ষমতাসীন আওয়ামী লীগ নির্বাচন সবার জন্য উন্মুক্ত করে দেওয়ায় দলীয় প্রতীক নৌকার পাশাপাশি স্বতন্ত্র প্রার্থী হয়েছেন অনেক হেভিওয়েট আওয়ামী লীগ নেতা।
দীর্ঘ দিন ধরে ক্ষমতায় রয়েছে আওয়ামী লীগ। ফলে ভোটারের মন জয় করতে সরকারের সব উন্নয়ন কর্মকাণ্ডের ফিরিস্তি তুলে ধরছেন নৌকা প্রতীকের প্রার্থীরা। আর এলাকার সমস্যার কথা তুলে ধরে নির্বাচিত হলে সমাধানের আশ্বাস দিচ্ছেন আওয়ামী লীগের স্বতন্ত্র ও অন্য দলের প্রার্থীরা। তবে এবারের নির্বাচনে প্রচারণার কৌশলে ভিন্নতা থাকলেও সব প্রার্থী একটি জায়গায় এসে একাট্টা। তা হলো-কেন্দ্রে ভোটার উপস্থিতি বাড়ানো। তাই কেন্দ্রে উপস্থিত হয়ে ভোট দিতে উৎসাহিত করছেন ভোটারদের।
আগামী ৭ জানুয়ারির নির্বাচনে কেবল নিজে নয়, পরিবার-পরিজন নিয়ে ভোটকেন্দ্রে গিয়ে ভোট দেওয়ার জন্য দেশবাসীর প্রতি আহবান জানিয়েছেন প্রধানমন্ত্রী শেখ হাসিনা। তিনি বলেন, দেশের উন্নয়নের যাত্রা অব্যাহত রাখতে আমি তরুণ ও নতুন ভোটারদের নৌকা মার্কায় ভোট দেওয়ার আহ্বান জানাচ্ছি। সোমবার বিকালে রাজধানীর ধানমন্ডির কলাবাগান ক্রীড়া চক্র মাঠে ঢাকা মহানগর উত্তর ও দক্ষিণ আওয়ামী লীগ আয়োজিত বিশাল নির্বাচনি জনসভায় এ আহবান জানান তিনি।
মঙ্গলবার বেলা ১১টায় নড়াইল সদর উপজেলার আউড়িয়া ইউনিয়নের রঘুনাথপুর সরকারি প্রাইমারি স্কুল মাঠ, ঘোষবাড়ি, দত্তপাড়া বাসস্ট্যান্ডে পথসভায় মাশরাফি বিন মুর্তজা বলেন, আপনারা কেউ ঘরে বসে থাকবেন না। আপনারা একটু সময় নষ্ট করে পরিবারের সবাইকে সঙ্গে নিয়ে ভোটকেন্দ্রে গিয়ে নৌকা মার্কায় ভোট দিয়ে আসবেন। আপনার ভোট না পেয়েও আমি জিতে যাব এই মানসিকতা পোষণ করবেন না। বিগত ৫ বছর আমি আপনাদের সঙ্গে থেকে সাধ্যমতো উন্নয়ন করার চেষ্টা করেছি। অনেক মেগা প্রকল্প এখনো চলমান রয়েছে এগুলো যেন থমকে না যায়। আপনারা ভুল করবেন না, অবশ্যই ভোট দিতে যাবেন।
কেন্দ্রে গিয়ে পছন্দের প্রার্থীকে ভোট দেওয়ার আহবান জানিয়েছেন কিশোরগঞ্জ-৬ (ভৈরব-কুলিয়ারচর) আসনের সংসদ সদস্য প্রার্থী ও বিসিবি সভাপতি মো. নাজমুল হাসান পাপনও। এক কর্মী সভায় তিনি বলেন, আগামী ৭ জানুয়ারি ভোটাররা কেন্দ্রে গিয়ে পছন্দের প্রার্থীকে ভোট দেবেন। এতে যদি কেউ বাধা দেয় বা হুমকি-ধমকি দেয় তাহলে জনগণকে সঙ্গে নিয়ে আমরা তা প্রতিহত করব। আমরা চাই মানুষ উৎসবমুখর পরিবেশে তার নিজ কেন্দ্রে গিয়ে ভোট প্রদান করুক। শেখ হাসিনার চ্যালেঞ্জ একটি অবাধ সুষ্ঠু ফ্রি-ফেয়ার নির্বাচনকে বানচাল করতে চাইলে আর ছাড় দেওয়া হবে না।
নির্ভয়ে ভোটকেন্দ্রে গিয়ে সব শ্রেণি-পেশার মানুষকে ভোট দেওয়ার আহবান করেছেন রাজবাড়ী-২ আসনের স্বতন্ত্র প্রার্থী কেন্দ্রীয় কৃষক লীগ নেতা নুরে আলম সিদ্দিকী হক। মঙ্গলবার দুপুরে এক সংবাদ সম্মেলনে তিনি বলেন, রাজবাড়ী-২ আসনের নির্যাতিত নিপীড়িত, বঞ্চিত ও শোষিত মানুষের কথা বিবেচনা করে আমি নির্বাচনে অংশ গ্রহণ করেছি। আমার নির্বাচনী এলাকার সকল ধর্ম বর্ণের মানুষ নির্ভয়ে শান্তিতে বসবাস করবে এটাই আমার অঙ্গীকার। সাম্প্রদায়িক সম্প্রীতির এক উজ্জল দৃষ্টান্ত হবে আমার নির্বাচনি এলাকা রাজবাড়ী-২ আসন। তাই কোনো রক্তচক্ষুকে ভয় পাবেন না। নির্বাচনকে সুষ্ঠ ও নিরপেক্ষ করার জন্য নির্বাচন কমিশন, জেলা প্রশাসন ও আইন শৃঙ্খলা বাহিনী তৎপর রয়েছে। সুষ্ঠ নির্বাচন এবং সুন্দর নির্বাচন করার জন্য তারা বদ্ধ পরিকর।
গত শনিবার বিকালে রাজশাহী-১ (গোদাগাড়ী-তানোর) আসনের স্বতন্ত্র প্রার্থী চিত্রনায়িকা মাহিয়া মাহি গোদাগাড়ী উপজেলার গোপালপুরে নির্বাচনি প্রচারণায় বলেন, আপনাদের মুখে বলার দরকার নাই, কাকে ভোট দেবেন। গোপানে ভোট কেন্দ্রে গিয়ে যেখানে সিলটা মারবেন, আপনার পাশে কেউ দাঁড়িয়ে থাকবে না। সেখানে সিসি ক্যামেরা থাকবে না। আপনাদের সবাইকে বলব সেই দিনে প্রতিবাদ করেন। কথা যেন ঠিক থাকে ভাই। ভয় পাওয়ার এখন সময় নাই। ৭ তারিখে ভাগ্য পরির্বতন হবে ইনশাআল্লাহ। দেখা হবে বিজয়ে। তিনি আরও বলেছেন, বলেছেন, ভোটটা গোপনে দেবেন। আমার কপাল চার অঙ্গুলের, আপনাদের এক আঙ্গুলের। আপনারা এই এক আঙুল দিয়ে সিলটা দেবেন। আমাদের সবার চার আঙুলের কপাল বদলায়ে যাবে।",29.34997911259856,80.0
19826283,103,রাজনীতি,বিএনপির সঙ্গে মার্কিন মূল্যায়ন টিমের বৈঠক,"বিএনপির সঙ্গে বৈঠক করেছে যুক্তরাষ্ট্রের নির্বাচনি মূল্যায়ন টিম। মঙ্গলবার রাজধানীর গুলশানে একটি হোটেলে এই বৈঠক অনুষ্ঠিত হয়। সন্ধ্যা সোয়া ৬টা থেকে রাত ৮টা পর্যন্ত এই বৈঠক হয়।
সরকারের পদত্যাগ ও তত্ত্বাবধায়ক সরকারের অধীনে নির্বাচনের দাবিতে আন্দোলনে থাকা দলটি আসন্ন দ্বাদশ সংসদ নির্বাচন বর্জন করেছে।
জানা যায়, বৈঠকে বিএনপির পক্ষে সহ-স্বনির্ভরবিষয়ক সম্পাদক নিলুফার চৌধুরী মনি, মিডিয়া সেলের সদস্য শাম্মী আক্তার ও মাহমুদা হাবিবা উপস্থিত ছিলেন।
বাংলাদেশে প্রাক-নির্বাচনি অবস্থা মূল্যায়ন করতে কয়েক মাস ধরে ঢাকায় অবস্থান করছেন ন্যাশনাল ডেমোক্র্যাটিক ইনস্টিটিউট (এনডিআই) ও ইন্টারন্যাশনাল রিপাবলিকান ইনস্টিটিউটের (আইআরআই) সদস্যরা।
বিএনপির মিডিয়া সেলের সদস্য শায়রুল কবির খান বৈঠকের বিষয়টি নিশ্চিত করেছেন।
জানা গেছে, বৈঠকে নির্বাচন বয়কটের কারণ, নির্বাচনি পরিবেশ এবং চলমান আন্দোলন প্রসঙ্গে মার্কিন নির্বাচনি পর্যবেক্ষক দলকে অবহিত করেছে বিএনপি।",29.015949202739396,81.0
19825215,43,আইন,গাইবান্ধায় দুই ইউএনও-ওসিকে সরিয়ে দেওয়ার নির্দেশ,"৭ জানুয়ারির নির্বাচনে গাইবান্ধার দুই উপজেলা নির্বাহী কর্মকর্তা (ইউএনও) ও থানার ভারপ্রাপ্ত কর্মকর্তাকে সরিয়ে দেওয়ার নির্দেশ দিয়েছেন হাইকোর্ট।
গাইবান্ধা-৫ আসনের অন্তর্ভূক্ত সাঘাটা ও ফুলছড়ির ইউএনও এবং ওসিদের সরিয়ে দিতে বলেছেন আদালত।
বিচারপতি মো. ইকবাল কবীর ও বিচারপতি এস এম মনিরুজ্জামানের হাইকোর্ট বেঞ্চ বুধবার এ আদেশ দেন।
রিটকারীর আইনজীবী ব্যারিস্টার এবিএম আলতাফ হোসেন আদালতের আদেশের বিষয়টি নিশ্চিত করেছেন।",28.967528795021018,82.0
19824139,10,অর্থনীতি,"বড়দের পুনরুদ্ধারের চেষ্টা, ছোট-মাঝারিরা পিছিয়ে","করোনার ধাক্কা, ডলার সংকট এবং বৈশ্বিক ও দেশীয় অর্থনৈতিক মন্দার প্রভাবে শিল্প খাতের উৎপাদন ক্ষতিগ্রস্ত হচ্ছে। বড় শিল্পের উদ্যোক্তারা শত প্রতিক‚লতা মোকাবিলা করে টিকে থাকার চেষ্টা করছেন। তারা আগের ক্ষতি কাটিয়ে পুনরুদ্ধারের চেষ্টায় রয়েছেন। কুটির, ছোট, মাঝারি ও ক্ষুদ্র শিল্পের উদ্যোক্তারা পরিস্থিতি মোকাবিলা করে সামনে এগোতে পারছেন না। নানা প্রতিকূলতায় পিছিয়ে পড়ছেন। সার্বিকভাবে বড় শিল্পে উৎপাদন কিছুটা বেড়েছে, তবে ছোট মাঝারি ও অতি ক্ষুদ্র ও কটেজ শিল্পে উৎপাদন কমে যাচ্ছে।
গত অর্থবছরের জুলাই-সেপ্টেম্বরের তুলনায় সার্বিকভাবে চলতি অর্থবছরের একই সময়ে শিল্পে উৎপাদন বাড়লেও চলতি অর্থবছরের জুলাই থেকে কমছে।বাংলাদেশ পরিসংখ্যান ব্যুরোর তথ্যের আলোকে বাংলাদেশ ব্যাংকের এক গবেষণা প্রতিবেদন থেকে এসব তথ্য পাওয়া গেছে।
সূত্র জানায়, ডলার সংকটের কারণে শিল্পের যন্ত্রপাতি ও কাঁচামাল আমদানি বাধাগ্রস্ত হচ্ছে। ডলারের দাম ও আন্তর্জাতিক বাজারে এসব পণ্যের দাম বৃদ্ধি, দেশের বাজারে জ্বালানিসহ প্রায় সব ধরনের উপকরণের দায় বৃদ্ধিতে শিল্পে উৎপাদন খরচ বেড়ে গেছে। এতে শিল্পপণ্যের দাম বৃদ্ধি পেয়েছে। বিনিয়োগ মন্দায় নতুন শিল্প স্থাপন হচ্ছে কম। এতে ভাটা পড়েছে কর্মসংস্থানে। একদিকে পণ্যের দাম বৃদ্ধি, অন্যদিকে মন্দা ও চড়া মূল্যস্ফীতিতে মানুষের আয় কমেছে। এসব কারণে পণ্যের বিক্রি যেমন কমেছে, তেমনই কমেছে শিল্পে উৎপাদন। শিল্পপণ্যের মধ্যে অত্যাবশ্যকীয় পণ্য যেমন আছে, তেমনই রয়েছে বিলাসী পণ্য। দুই খাতেই পণ্যের উৎপাদন ও বিক্রি কমেছে।
২০২০ সালে করোনার সংক্রমণের সময় থেকেই শিল্প খাতে মন্দা যাচ্ছে। ২০২১ সালে মন্দা কিছুটা পুনরুদ্ধার হলেও ২০২২ সালে ফেব্রুয়ারির শেষদিকে রাশিয়া ইউক্রেন আক্রমণ করলে বৈশ্বিক মন্দা দেখা দেয়। এতে দেশের শিল্প খাতে সংকট আরও বেড়ে যায়। এখন শিল্প খাতে বড় সংকট হিসাবে দেখা দিয়েছে ডলার ও মানুষের আয় কমে যাওয়া। ফলে ভোক্তারা এখন জরুরি প্রয়োজন ছাড়া অন্য পণ্য কেনা কমিয়ে দিয়েছেন। এতে কোম্পানিগুলোর পণ্যের বিক্রি কমে যাওয়ায় এখন কিছু পণ্যের দাম যেমন কমানো হয়েছে, তেমনই পণ্যের ওজন বা ইউনিট কমিয়ে কম দামে বিক্রি করা হচ্ছে।
প্রতিবেদন থেকে দেখা যায়, ২০২১-২২ অর্থবছরের জুলাই-সেপ্টেম্বরে শিল্পে উৎপাদন কমেছিল ২ শতাংশ। গত অর্থবছরের একই সময়ে তা কমার গতি রোধ করে বেড়েছিল সাড়ে ৭ শতাংশ। চলতি অর্থবছরের একই সময়ে তা দ্বিগুণ বেড়ে ১৫ দশমিক ২৯ শতাংশ হয়েছে। তবে চলতি অর্থবছরের জুলাই থেকে উৎপাদন বৃদ্ধির হার কমছে। গত জুলাইয়ে বেড়েছিল ২০ দশমিক ০৮ শতাংশ, আগস্টে তা কমে বৃদ্ধির হার দাঁড়ায় ১১ দশমিক ৪৫ শতাংশে এবং সেপ্টেম্বরে সামান্য বেড়ে ১৪ দশমিক ৭৪ শতাংশ উৎপাদন বেড়েছে।গত জুলাই-আগস্ট দুই মাসে শিল্পে উৎপাদন বেড়েছিল ১৫ দশমিক ৫৬ শতাংশ। জুলাই-সেপ্টেম্বরে তিন মাসে বৃদ্ধির হার কমে দাঁড়িয়েছে ১৫ দশমিক ২৯ শতাংশ। অর্থাৎ জুলাই থেকে ধারাবাহিকভাবে শিল্পে উৎপাদন কমে যাচ্ছে।
এর কারণ হিসাবে জানা গেছে, ডলার সংকটের কারণে শিল্পের মৌলিক কাঁচামাল, মধ্যবর্তী কাঁচামাল ও বাণিজ্যিক কাঁচামাল আমদানি কমেছে। এ কারণে বাজারে চাহিদা অনুযায়ী কাঁচামাল পাওয়া যাচ্ছে না। এর মধ্যে রপ্তানিকারকদের নিজস্বভাবে ডলারের সংস্থান তারা তাদের চাহিদা অনুযায়ী কাঁচামাল আমদানি করতে পারে। কিন্তু বাণিজ্যিক আমদানিকারকদের মধ্যে যাদের রপ্তানি নেই, তারা ডলারের সংস্থান করতে পারছে না। ফলে আমদানির এলসিও খুলতে পারছে না। ব্যাংকও চাহিদা অনুযায়ী ডলারের জোগান দিতে পারছে না। এমন শিল্পই এখন বড় সংকটে পড়েছে বেশি। অতি ক্ষুদ্র ও কুটির শিল্পগুলোর নিজেদের কাঁচামাল আমদানির সক্ষমতা নেই। তারা বাজার থেকে কাঁচামাল সংগ্রহ করে। তাদের চাহিদা মেটাতে বাণিজ্যিক উদ্যোক্তারা এসব কাঁচামাল আমদানি করে। তারা ডলার সংকটের কারণে পারছে না এলসি খুলতে।
এদিকে রপ্তানি খাতে ডলারের সংস্থান থাকলেও পণ্যের আদেশ কমে যাওয়ায় এ খাতের কাঁচামাল আমদানি কমে গেছে। গত অর্থবচরের জুলাই-নভেম্বরের তুলনায় চলতি অর্থবছরের একই সময়ে আমদানি কমেছে ২৪ দশমিক ১৮ শতাংশ। এলসি কমেছে ১ শতাংশ। দুই অর্থবছর ধরে এ খাতে কাঁচামাল আমদানি কমছে। এর প্রভাবে রপ্তানিতেও নেতিবাচক প্রভাব পড়েছে। 
কেন্দ্রীয় ব্যাংকের প্রতিবেদন থেকে দেখা যায়, গত অর্থবছরের জুলাই-নভেম্বরের তুলনায় চলতি অর্থবছরের একই সময়ে শিল্পের মধ্যবর্তী কাঁচামাল আমদানি কমেছে ১১ শতাংশ, এলসি খোলা কমেছে ১৭ শতাংশ। মৌলিক কাঁচমালের আমদানি ৩৪ শতাংশ ও এলসি কমেছে ১২ শতাংশ। শিল্পের যন্ত্রপাতি আমদানি ৩৬ শতাংশ এবং এলসি কমেছে ১৭ শতাংশ। বিবিধ শিল্পের যন্ত্রপাতির এলসি ৬ শতাংশ এবং আমদানি ২৫ শতাংশ কমেছে। প্রায় সব শিল্পের কাঁচামালের আমদানিই কমেছে। এর মধ্যে সবচেয়ে বেশি কমেছে বস্ত্র খাতের কাঁচামাল। অথচ মোট শিল্প উৎপাদনের এ খাত থেকেই আসে প্রায় ৭২ শতাংশ। ফলে এ খাতের কাঁচামালের সরবরাহ কমায় সার্বিক শিল্প উৎপাদনে নেতিবাচক প্রভাব পড়েছে। একই সঙ্গে রপ্তানিও কমছে।
প্রতিবেদন থেকে দেখা যায়, চলতি অর্থবছরের জুলাই-সেপ্টেম্বরে বড় শিল্পের উৎপাদন বেড়েছে ১৪ দশমিক ৬ শতাংশ। এর আগের দুই প্রান্তিকে বেড়েছিল যথাক্রমে ১০ শতাংশ ও ৮ দশমিক ৬ শতাংশ। ছোট, মাইক্রো ও মাঝারি শিল্পের ৫ দশমিক ৪ শতাংশ বেড়েছে।আগের প্রান্তিকে বেড়েছিল ৮ দশমিক ৮ শতাংশ। কুটিরশিল্পের ৭ শতাংশ বেড়েছে।আগের প্রান্তিকে কমেছিল ২ দশমিক ৩ শতাংশ। বড়, ছোট, মাঝারি ও মাইক্রো শিল্পের খাদ্যপণ্য উৎপাদন গত তিন প্রান্তিকেই কমেছে। কুটিরশিল্পের গত দুই প্রান্তিকে বেড়েছে।আগের প্রান্তিকে কমেছে। বড় উদ্যোক্তারা প্রণোদনা ও ব্যাংকিং সুবিধা পেলেও ছোটরা পাচ্ছে না। ফলে তারা পিছিয়ে পড়েছে। অনেকে খেলাপি হয়ে পড়েছে। ঋণ নবায়ন করতে পারছে না।
শিল্প খাত যখন পুনরুদ্ধারের চেষ্টায় লিপ্ত, তখন বাড়ছে ঋণের সুদহার। আগে যেখানে ৮ থেকে ৯ শতাংশ ছিল, এখন তা বেড়ে ১২ থেকে ১৪ শতাংশে উঠেছে। ফলে এ খাতে খরচ বেড়েছে।কিন্তু পণ্য বিক্রিতে খরচ বাড়ার তুলনায় বাড়তি দাম পাচ্ছে না। এছাড়া গ্যাস, বিদ্যুৎ, জ্বালানি তেলসহ বিভিন্ন সেবা দাম বাড়ানোর কারণেও খরচ বেড়েছে।",28.86241651166182,83.0
19827215,131,রাজনীতি,"হামাস শীর্ষ নেতাকে হত্যা, ইসরাইলে ‘হাইঅ্যালার্ট’ জারি","হামাসের শীর্ষ নেতা সালেহ আল আরোরিকে হত্যার পর ‘হাইঅ্যালার্ট’ জারি করেছে ইসরাইল। লেবাননের রাজধানী বৈরুতে ড্রোন হামলা চালিয়ে তাকে হত্যা করেছে ইসরাইল।
মঙ্গলবার (২ জানুয়ারি) বৈরুতে ওই হামলায় সালেহসহ হামাসের ৭ সদস্য নিহত হয়েছেন। খবর আলজাজিরার।
প্রতিবেদনে বলা হয়েছে, লেবাননের মাটিতে হামাসের উপপ্রধানকে হত্যা করার পর দেশটির শক্তিশালী সশস্ত্র গোষ্ঠী হিজবুল্লাহর পাল্টা হামলা হতে পারে বলে আশঙ্কা করছে দখলদার ইসরাইল। এর অংশ হিসেবে সেনাদের যে কোনো পরিস্থিতির জন্য উচ্চ সতর্কতায় রাখা হয়েছে বলে জানিয়েছেন দেশটির প্রতিরক্ষা বাহিনীর (আইডিএফ) মুখপাত্র ড্যানিয়েল হ্যাগারি।
তিনি বলেন, ‘প্রতিরক্ষা বাহিনী আত্মরক্ষা এবং হামলা সব দিকেই উচ্চ সতর্কতায় রয়েছে। আমরা যে কোনো পরিস্থিতির জন্য প্রস্তুত।
অন্যদিকে টাইমস অব ইসরাইলের প্রতিবেদনে বলা হয়েছে, গত ২৪ ঘণ্টায় অন্তত ১০টির বেশি হামলা চালিয়েছে হিজবুল্লাহ। সর্বশেষ এক ঘণ্টায় অন্তত চারবার হামলা চালিয়েছে সশস্ত্র গোষ্ঠীটি।
সংবাদমাধ্যমটির তথ্যমতে, এদিন হিজবুল্লাহর হামলায় দখলদার বাহিনীর দুই সদস্য আহত হয়েছেন। তবে তাদের আঘাত গুরুতর নয়।
জানা গেছে, লেবাননের সঙ্গে ইসরাইলের উত্তর সীমান্তে ইতোমধ্যে প্রচুর গুলি বিনিময় হয়েছে। হিজবুল্লাহর নেতা হাসান নাসরাল্লাহ বলেছেন, সেসব গোষ্ঠীর লক্ষ্যবস্তু হত্যাকাণ্ড, তাদের লেবাননের মাটিতে সহ্য করা হবে না এবং এর জবাব দেওয়া হবে। ইসরাইলি মিডিয়ার সঙ্গে আলাপকালে নাম প্রকাশ না করার শর্তে দেশটির কর্মকর্তারা বলছেন, তারা বড় ধরনের আশঙ্কা করছেন। এ কারণেই নিজেদের সতর্কতার স্তর বাড়ানো হয়েছে।
এদিকে ইসরাইলের সঙ্গে বন্দিবিনিময় চুক্তি সম্পর্কিত আলোচনা স্থগিত করেছে ফিলিস্তিনি সশস্ত্র সংগঠন হামাস। লেবাননের বৈরুতে ইসরাইলের ড্রোন হামলায় হামাসের উপপ্রধান সালেহ আল-আরৌরি নিহত হওয়ার পর এমন সিদ্ধান্ত নিয়েছে সংগঠনটি। সৌদি আরবভিত্তিক সংবাদমাধ্যম আল আরাবিয়ার বরাতে এ তথ্য জানিয়েছে জেরুজালেম পোস্ট।",28.639311796794395,84.0
19824709,41,লাইফস্টাইল,ক‌রোনার নতুন ধরন রো‌ধে জাতীয় পরামর্শক কমিটির চার সুপারিশ,"বি‌শ্বের বেশ ক‌য়েক‌টি দে‌শে ক‌রোনাভাইরাসের নতুন ধ‌রন (ভ্যারিয়েন্ট জেএন.১) শনাক্ত হওয়ায় বাংলা‌দেশ‌কে সতর্ক কর‌ছে কোভিড-১৯ সংক্রান্ত জাতীয় কারিগরি পরামর্শক কমিটি। রোববার রা‌তে জাতীয় টেকনিক্যাল পরামর্শক কমিটির ৬৫তম সভায় নতুন ধরন রো‌ধে চার‌টি সুপা‌রিশ করা হয়।
জাতীয় কমিটির সভাপতি অধ্যাপক ডাঃ মোহাম্মদ সহিদুল্লা স্বাক্ষ‌রিত এক বিজ্ঞ‌প্তি‌তে বলা হয়, কোভিড-১৯ এর সর্বশেষ নতুন ভ্যারিয়েন্ট জেএন.১ ও বিশ্ব স্বাস্থ্য সংস্থার সাম্প্রতিক পরামর্শ নিয়ে বিস্তারিত আলোচনা ক‌রে‌ছে ক‌মি‌টি।‌‌
পরামর্শে বলা হয়েছে, বিশ্বের বেশ কিছু দেশে কোভিড-১৯ সংক্রমণ আর এই ভ্যারিয়েন্ট বৃদ্ধি পর্য‌বেক্ষণ ক‌রে‌ছে। ত‌বে বাংলাদেশে কোভিড-১৯ সংক্রমণ নিয়ন্ত্রিত অবস্থায় রয়েছে এবং ভ্যারিয়েন্ট চিহ্নিত হয়নি। এর প্রেক্ষিতে মাস্ক পরাসহ কোভিড প্রতিরোধে অন্যান্য জনস্বাস্থ‌্যমূ‌লক ব্যবস্থা নেওয়া দরকার। বিশেষ করে উচ্চ ঝুঁকিপূর্ণ স্থা‌নে যেমন হাসপাতাল/চিকিৎসা কেন্দ্র এবং উচ্চ ঝুঁকিপূর্ণ ব্যক্তি যাদের রোগ প্রতিরোধ ক্ষমতা কম তাদেরকে সতকর্তা হিসেবে মাস্ক ব্যবহার করতে হ‌বে।মাস্ক কোভিড-১৯ ছাড়াও অন্যান্য স্বাস্থ্য সমস্যা প্রতিরোধে এটা সহায়ক হবে।
সংক্রমণ পরিস্থি‌তি পর্যবেক্ষণ করার জন্য বৈশ্বিক রিপোর্ট পর্যালোচনা ও দেশে সার্ভিলেন্স জোরদার করতে হ‌বে।এজন‌্য সরকারের দায়িত্বপ্রাপ্ত প্রতিষ্ঠান আইইডিসিআরকে ভূ‌মিকা রাখ‌তে হবে। ভবিষ্যতে সংক্রমণ বৃদ্ধি পেলে কোভিড পরীক্ষা ও আইসিইউসহ দ্রুত চিকিৎসার সকল প্রস্তু‌তি রাখতে হ‌বে।বিদেশ থেকে আগত যাত্রীদের স্ক্রিনিং কর‌তে হ‌বে।
কোভিড ভ্যাকসিন বিষয়ে নিয়মিত বৈজ্ঞানিক তথ্য উপাত্ত বিশ্লেষণসাপেক্ষে সিদ্ধান্ত নেওয়ার সুপারিশ করে কমিটি। বিশ্ব স্বাস্থ‌্য সংস্থার পরামর্শ মোতাবেক উচ্চ ঝুঁকিপূর্ণ ব্যক্তিদের চতুর্থ ডোজ ভ্যাকসিন দেওয়ার ব‌্যবস্থা কর‌তে হ‌বে।
সার্জারি অথবা অন্য কোন রোগের চিকিৎসার আগে রোগীর ক‌রোনাভাইরাস উপসর্গ বা লক্ষণ দেখা দি‌লে কোভিড পরীক্ষা কর‌তে হ‌বে।",28.393254944193167,85.0
19825315,53,খেলাধুলা,টেস্ট ইতিহাসে যে বাজে রেকর্ড গড়লেন পাকিস্তানের দুই ওপেনার,"অস্ট্রেলিয়া সফরে তিন ম্যাচের টেস্ট সিরিজের প্রথম দুটিতে হেরে আগেই সিরিজ হাতছাড়া করেছে পাকিস্তান। পার্থ এবং মেলবোর্ন টেস্টে ৩৬০ ও ৭৯ রানে হারে বাবর আজমরা।
চলমান সিডনি টেস্টে হারলেই তিন ম্যাচের সিরিজে হোয়াইটওয়াশ হবে পাকিস্তান ক্রিকেট দল। সিরিজের শেষ ম্যাচে হোয়াইটওয়াশের লজ্জা এড়ানোর কঠিন চ্যালেঞ্জ মোকাবেলায় টস জিতে ব্যাটিংয়ে নেমেই বিপদে পড়ে যায় পাকিস্তান।
১.২ ওভারে স্কোর বোর্ডে মাত্র ৪ রান জমা হতেই সাজঘরে ফেরেন পাকিস্তানের দুই ওপেনার আব্দুল্লাহ শফিক ও এই টেস্টে অভিষেকে ওপেনিংয়ে ব্যাটিংয়ে নামা সায়েম আয়ুব।
দুই ওপেনার শূন্য রানে আউট হয়ে ক্রিকেট ইতিহাসে বাজে নজির গড়েন। বছরের প্রথম টেস্টে দুই ওপেনার ডাক মেরে আউট হয়েছেন। টেস্ট ক্রিকেটের ১৪৭ বছরের ইতিহাসে এমন ঘটনা প্রথম ঘটল।
সিডনিতে টেস্টে প্রথম ইনিংসে ব্যাটিংয়ে নেমে ৪৭ রানে প্রথমসারির ৩ ব্যাটসম্যানের উইকেট হারায় পাকিস্তান। শূন্য রানে ফেরেন দুই ওপেনার আব্দুল্লাহ শফিক ও সায়েম আইয়ুব। সাবেক অধিনায়ক বাবর আজম ফেরেন ২৬ রানে। দলীয় ৯৬ রানের মধ্যে ফেরেন সৌদ শাকিল (৫) ও শান মাসুদ (৩৫)।
৯৬ রানে ৫ ব্যাটসম্যানের বিদায়ের পর পাকিস্তানের হাল ধরেন মিডলঅর্ডার ৩ ব্যাটসম্যান মোহাম্মদ রিজওয়ান, আগা সালমান ও আমির জামিল। ষষ্ঠ উইকেটে আগা সালমানকে সঙ্গে নিয়ে ১০১ বলে ৯৪ রানের জুটি গড়েন মোহাম্মদ রিজওয়ান।
এরপর আগা সালমানের সঙ্গে ৩০ রানের জুটি গড়ে ফেরেন সাজিদ খান। ৬ উইকেটে পাকিস্তানের সংগ্রহ ছিল ২২০ রান। এরপর মাত্র ৭ রানের ব্যবধানে ৩ উইকেটের পতন ঘটে। 
শেষ উইকেটে মির হামজাকে সঙ্গে নিয়ে ১৩৩ বলে ৮৬ রানের জুটি গড়ে ইনিংসের ৭৭.১ ওভারে দলীয় ৩১৩ রানে আউট হন আমির জামিল। পাকিস্তানের হয়ে মোহাম্মদ রিজওয়ান (৮৬), আমির জামিল (৮২) ও আগা সালমান (৫৩) ফিফটির ইনিংস খেলেন। অস্ট্রেলিয়ার হয়ে প্যাট কামিন্স ৬১ রানে ৫ উইকেট শিকার করেন। ",27.88411539101368,86.0
19824694,33,অর্থনীতি,‘কমদামে ডিম-মুরগি পাবেন ভোক্তারা’,"উৎপাদক থেকে ভোক্তা পর্যায়ে নানা স্তরে হাতবদলের ফলে পণ্যের দাম বেড়ে যায়। আবার কখনো এ মধ্যস্বত্বভোগীদের কারণে বাজার সিন্ডিকেট হয়। পণ্যের দাম অস্বাভাবিক বেড়ে যায়। খামারিদের জন্য পাইকারি এমন আড়তের ফলে এখন ক্রেতারা কমদামে ডিম-মুরগি কিনতে পাবেন। পাশাপাশি খামারিরাও ভালো দামে পণ্য বিক্রি করতে পারবে।
বুধবার ক্রেতার কাছে কমদামে সরাসরি খামারিদের উৎপাদন করা ডিম-মুরগি বিক্রির জন্য রাজধানীর শনির আখড়া গোবিন্দপুর বাজারে একটি পাইকারি আড়তের উদ্বোধনের সময় মহাপরিচালক এসব কথা বলেছেন জাতীয় ভোক্তা অধিকার সংরক্ষণ অধিদপ্তরের মহাপরিচালক এএইচএম সফিকুজ্জামান।
পোলট্রি অ্যাসোসিয়েশনের (বিপিএ) উদ্যোগে এ আড়তের উদ্বোধন করা হয়।
মহাপরিচালক এএইচএম সফিকুজ্জামান বলেন, উদ্বোধনের পর এ আড়তে খামারিরা ১২০ টাকা ডজন ডিম বিক্রি করবে। যেখানে বাজারে ১৩০-১৩৫ টাকা। এছাড়া ব্রয়লার মুরগি বিক্রি হবে ১৭৫ টাকা কেজিতে। যেখানে বাজারে ১৯০ থেকে ২০০ টাকা। এতে খামারিও যেমন উপকৃত হবে, ভোক্তারাও উপকৃত হবে। তিনি বলেন, এমন ব্যবস্থা রাজধানীর বিভিন্ন এলাকায় করা গেলে বাজারে সিন্ডিকেট বিপণন ব্যবস্থা ভেঙে যাবে।
বিপিএ সভাপতি সুমন হাওলাদার বলেন, ডিম ও মুরগি বিক্রির ক্ষেত্রে সরকার নির্ধারিত ন্যায্যমূল্য বাস্তবায়নের লক্ষ্যে অ্যাসোসিয়েশনের উদ্যোক্তা মিলে এ উদ্যোগ নিয়েছি। নাজিফা পোলট্রি ফিড অ্যান্ড মেডিসিন নামে ডিম-মুরগির পাইকারি আড়তের মাধ্যমে আমরা বাজারের সিন্ডিকেট ভাঙতে এবং ডিম ও মুরগির বাজারে স্বস্তি ফিরিয়ে আনতে চেষ্টা করছি।",27.74904142749964,87.0
19826027,71,বিজ্ঞান,২ ডলারের লটারিতে মিলল ১৬০ কোটি ডলার!,"যুক্তরাষ্ট্রের ফ্লোরিডার এক ব্যক্তি মাত্র ২ মার্কিন ডলারের (২২০ টাকা) টিকিট কিনে জিতে নিয়েছেন ১৬০ কোটি ডলার (১৭ হাজার ৬৯৮ কোটি ৬২ লাখ ৪০ হাজার টাকা)।গত বছরের ৮ আগস্ট এই লটারি ড্র হয়। ২৭ সেপ্টেম্বর সেই লটারির বিজয়ী হিসেবে এক ব্যক্তি নিজেকে দাবি করেন। তবে ফ্লোরিডার নিয়ম অনুযায়ী, বিজয়ীর নাম ৯০ দিন প্রকাশ করা হয় না।
ফ্লোরিডা লটারি কর্তৃপক্ষ সম্প্রতি বিজয়ীর নাম প্রকাশ করেছে। পুরস্কারটি সল্টাইনস হোল্ডিং এলএলসির নামে দাবি করা হয়েছিল।
এই লটারির কুপন কেনা হয়েছিল জ্যাকসনভিলের পূর্বে নেপচুন সৈকতের এক মুদিদোকান থেকে। শুধু লটারি বিজয়ী ব্যক্তিই নন, বিক্রেতা মুদিদোকানিও এক লাখ ডলার বোনাস কমিশন পাবেন।
লটারির বিজয়ীর খবর নিজেদের সামাজিক যোগাযোগমাধ্যমে পোস্ট করে ফ্লোরিডা লটারি জানায়, ঐতিহাসিক মুহূর্ত! সল্টাইনস হোল্ডিংস এলএলসি লটারি জিতে ১৬০ কোটি ডলারের মেগা মিলিয়নস জ্যাকপট পেয়ে গেছে। স্বপ্ন দ্রুতই সত্যি হচ্ছে।
সামাজিক যোগাযোগমাধ্যম ব্যবহারকারীরা এ ঘোষণার নিচে বিজয়ীকে অভিনন্দনবার্তায় ভাসিয়ে দিয়েছেন।
একজন হাস্যরসে ভরা এক অনুরোধ জানিয়ে লিখেছেন, আমরা কি সেই বিজয়ী লটারির টিকিট দেখতে পারি? অবিশ্বাস্য এই লটারি জেতা আশা ও অনুপ্রেরণার প্রতীক হয়ে দাঁড়িয়েছে। এতেই প্রমাণিত হয়, সামান্য বিনিয়োগ করেও জীবন পাল্টে যেতে পারে।",27.741706861000996,88.0
19825303,44,খেলাধুলা,নিউজিল্যান্ড সফরে দারুণ পারফরম্যান্সে সুখবর পেলেন শরিফুল,"সদ্য শেষ হওয়া নিউজিল্যান্ড সফরে দারুণ পারফরম্যান্স করেছেন দুই পেসার শরিফুল ইসলাম ও কাটার মাস্টার মোস্তাফিজুর রহমান। এই সফরেই টি-টোয়েন্টি সিরিজেশরিফুল আন্তর্জাতিক ক্রিকেটে প্রথমবারের মতো সিরিজ সেরা হয়েছেন।
নিউজিল্যান্ড সিরিজে বাংলাদেশের সর্বোচ্চ ৬ উইকেটশিকারি ছিলেন শরিফুল ইসলাম। দারুণ এই পারফরম্যান্সের ছাপ পড়েছে আইসিসি র‍্যাংকিংয়েও।
বুধবার প্রকাশিত টি-টোয়েন্টি র‍্যাংকিংয়ে বোলারদের তালিকায় ৪৬২ পয়েন্ট নিয়ে ৩২ ধাপ এগিয়ে ৫৬ নম্বরে উঠে এসেছেন শরিফুল।
সফরে কমরান খরচ করামোস্তাফিজ এগিয়েছেন পাঁচ ধাপ। বর্তমানে রয়েছেন ২২ নম্বরে। নিউজিল্যান্ড সিরিজে না খেলায় সাকিব আল হাসানেরঅবনতি হয়েছে। ছয় ধাপ পিছিয়ে ২৮ নম্বরে নেমে গেছেন এই অলরাউন্ডার।
দুই ধাপ এগিয়েছেন অধিনায়ক নাজমুল হোসেন শান্ত।দুই ধাপ পিছিয়ে ২৩ নম্বরে আছেন ওপেনার লিটন কুমার দাস।",27.43745268603957,89.0
19826042,83,বিজ্ঞান,ইরানে জোড়া বিস্ফোরণে নিহত বেড়ে ১০৩,"ইরানে জোড়া বিস্ফোরণের ঘটনায় নিহতের সংখ্যা বেড়ে ১০৩ জনে দাঁড়িয়েছে। এ ঘটনায় এখনো আহত রয়েছেন ১৭১জন।
বুধবার ইরানের সরকারি কর্মকর্তারা বলেছেন, কাসেম সোলাইমানির মৃত্যুবার্ষিকী উপলক্ষ্যে শত শত মানুষ তার সমাধিস্থলের দিকে যাওয়ার সময় জোড়া বিস্ফোরণ ঘটেছে।
২০২০ সালের জানুয়ারিতে ইরাকের রাজধানী বাগদাদে মার্কিন ড্রোন হামলায় কুদস ফোর্সের শীর্ষ কমান্ডার কাসেম সোলাইমানি নিহত হন।
প্রত্যক্ষদর্শীরা জানিয়েছে, পর পর দুটি বিস্ফোরণের ঘটনা ঘটে। প্রথম বিস্ফোরণটি হয় সোলাইমানির সমাধি থেকে ৭০০ মিটার দূরে। দ্বিতীয় বিস্ফোরণটি সমাধি থেকে এক কিলোমিটার দূরে।
বিস্ফোরণের ভয়ানক শব্দ শুনে শহীদ গুলজারের দিকে যিয়ারতের জন্য যাওয়া যাত্রীরা দ্রুত রাস্তা ছেড়ে দেয়, যাতে অ্যাম্বুলেন্সগুলো বিস্ফোরণস্থলের দিকে যেতে পারে।
কেরমান প্রদেশের ডেপুটি গভর্নরকে উদ্ধৃত করে আইআরআইবি একে একটি সন্ত্রাসী হামলা হিসেবে বর্ণনা করছে। ঘটনাস্থলের একটি ভিডিও অনলাইন মাধ্যমগুলোয় ছড়িয়ে পড়েছে। তাতে দেখা যায়, বিস্ফোরণের পর মসজিদের আশপাশের সড়কে অসংখ্য ক্ষতবিক্ষত লাশ পড়ে আছে।
ইরানের জরুরি পরিষেবা সংস্থার মুখপাত্র বাবাক ইয়েকতাপারাস্ত বলেছেন, বিস্ফোরণে ১০৩ জন নিহত ও ১৭১ জন আহত হয়েছেন। তবে আহতদের মধ্যে অনেকের অবস্থা আশঙ্কাজনক হওয়ায় প্রাণহানি আরও বাড়তে পারে বলে জানিয়েছেন তিনি।",26.883454199677306,90.0
19827217,132,অর্থনীতি,ইসরাইলি হামলায় নিহত কে এই শীর্ষ হামাস নেতা আরুরি?,"লেবাননের রাজধানী বৈরুতের দক্ষিণাঞ্চলীয় দাহিয়া এলাকার একটি ভবনে ড্রোন হামলা চালায় ইসরাইলি বাহিনী। ড্রোন থেকে পর পর তিনটি ক্ষেপণাস্ত্র নিক্ষেপ করা হয়।
মঙ্গলবার এ হামলায় ফিলিস্তিনের স্বাধীনতাকামী গোষ্ঠী হামাসের রাজনৈতিক শাখার উপপ্রধান সালেহ আল আরুরি ও কাসাম ব্রিগেডসের দুই কমান্ডারসহ অন্তত সাতজন নিহত হন।
ইসরাইলের ওই হামলায় আশপাশের কয়েকটি ভবনও ক্ষতিগ্রস্ত হয়েছে। আহত হয়েছে আরও কয়েকজন।
হামাস আনুষ্ঠানিকভাবেও সালেহ আল আরুরির নিহতের খবর নিশ্চিত করেছে। সংগঠনটির প্রভাবশালী সদস্য ইজ্জাত আর রিশক বলেছেন, এই হত্যাকাণ্ডের মধ্য দিয়ে ইসরাইলের পরাজয়ের বিষয়টি আবারও স্পষ্ট হয়েছে। আরুরিকে কাপুরুষোচিতভাবে হত্যা করা হয়েছে। ফিলিস্তিন ও এর বাইরে এ ধরনের হত্যাকাণ্ড চালিয়ে ফিলিস্তিনিদের তাদের লক্ষ্য থেকে বিচ্যুত করা যাবে না বলে তিনি মন্তব্য করেছেন।
কে এই সালেহ আল আরুরি?সালেহ আল আরুরি (৫৭) ছিলেন ফিলিস্তিনের গাজাভিত্তিক প্রতিরোধ গোষ্ঠী হামাসের পলিটব্যুরোর উপপ্রধান। তিনি ছিলেন সশস্ত্র গোষ্ঠীটির সামরিক শাখা আল-কাসেম ব্রিগেডসের অন্যতম প্রতিষ্ঠাতা।
সালেহ আল আরুরির জন্ম ১৯৬৬ সালে, ফিলিস্তিনের রামাল্লাহর কাছাকাছি আরুরা গ্রামে। তিনি ইসলামি শরিয়া বিষয়ে বিশ্ববিদ্যালয়ের ডিগ্রি অর্জন করেছেন। ১৯৮৭ সালে তিনি হামাসে যোগ দেন।
আরুরি ছিলেন একজন মুক্তিপ্রাপ্ত বন্দি, যিনি ইহুদিবাদী ইসরাইলের কারাগারে ১৫ বছর কাটিয়েছেন। মুক্তি পাওয়ার পর থেকেই তিনি লেবাননে নির্বাসিত জীবনযাপন করছিলেন।
আরুরি ২০১১ সালে ইসরাইলি সেনা গিলাত শালিতের মুক্তির বিনিময়ে বহু ফিলিস্তিনি বন্দিকে মুক্ত করার ঘটনায় গুরুত্বপূর্ণ ভূমিকা পালন করেন।
গত ৭ অক্টোবর যুদ্ধ শুরু হওয়ার আগে ইসরাইলের প্রধানমন্ত্রী বেনিয়ামিন নেতানিয়াহু তাকে হত্যার হুমকি দিয়েছিলেন।
সম্প্রতি আরুরি হামাসের অন্যতম মুখপাত্রের ভূমিকা পালন করে আসছিলেন। গত মাসে কাতারভিত্তিক সংবাদমাধ্যম আলজাজিরাকে বলেছিলেন, হামাস গাজা যুদ্ধ শেষ হওয়ার আগে জিম্মি বিনিময় চুক্তি নিয়ে কোনো আলোচনা করবে না।
সূত্র: আলজাজিরা, প্রেসটিভি",26.469890080804195,91.0
19824201,12,খেলাধুলা,বিশ্বকাপ দলে না থেকেও যে কারণে ব্যর্থতার তদন্তে তামিম,"বিশ্বকাপের দলেই ছিলেন না তামিম ইকবাল, বিশ্বকাপ পারফরম্যান্স মূল্যায়ন করতে গিয়ে তার সঙ্গে কেন কথা বলতে চাইছে বিসিবির বিশেষ কমিটি! চাইছে কারণ— কমিটির সদস্যদের মনে হয়েছে, বিশ্বকাপ–ব্যর্থতার সঙ্গে সম্পর্ক থেকে থাকতে পারে গত জুলাইয়ে আফগানিস্তান সিরিজের মধ্যে চট্টগ্রামে তামিমের হঠাৎ অবসরের সিদ্ধান্ত জানানোর বিষয়েও।
জানা গেছে, বিশেষ কমিটির কাজ অনেকটাই শেষের দিকে। কাল মুঠোফোনে এই প্রতিবেদককে কমিটির প্রধান এনায়েত হোসেনও সেটাই বলেছেন, ‘আমরা আমাদের কাজ অনেকটাই গুছিয়ে এনেছি। সামান্য কিছু কাজ বাকি। আশা করি, দ্রুতই বোর্ডে প্রতিবেদন জমা দিতে পারব। সঙ্গে ভবিষ্যতের জন্য আমাদের কিছু দিকনির্দেশনাও থাকবে।’
কমিটির প্রধান এ নিয়ে আর কিছু বলতে না চাইলেও জানা গেছে, তারা এ মুহূর্তে আছেন তামিম ইকবালের সঙ্গে কথা বলার অপেক্ষায়। ব্যক্তিগত সফরে দুবাই যাওয়া তামিমের আজ ঢাকায় ফেরার কথা। কমিটি আরও আগেই কথা বলতে চাইলেও তামিম তাদের জানিয়েছেন, তিনি সময় দেবেন দুবাই থেকে ফিরে। তার মানে আজ থেকে যে কোনো সময় বিশেষ কমিটির মুখোমুখি হচ্ছেন তামিম।
বিশ্বকাপ অধিনায়ক সাকিব আল হাসানের সঙ্গেও এখনো কথা বলতে পারেনি কমিটি। নির্বাচন নিয়ে ব্যস্ত সাকিব চেয়েছিলেন মাগুরা থেকে ভিডিও কনফারেন্সের মাধ্যমে কাজটা সেরে নিতে। কিন্তু কমিটি সে প্রস্তাবে সাড়া না দিয়ে নির্বাচনের পর তার সঙ্গে সামনাসামনিই কথা বলতে চেয়েছে। এই ফাঁকে তামিমের সঙ্গে আলোচনা সেরে ফেলা হবে। কমিটি এ-ও মনে করে যে তামিমের কথা শোনার পর সাকিবের সঙ্গে কথা বলার মতো নতুন বিষয় সামনে চলে আসতে পারে। কাজেই সাকিবের মুখোমুখি সবার শেষে হওয়াই ভালো।
প্রধানমন্ত্রী শেখ হাসিনার হস্তক্ষেপে একদিনের মধ্যে তামিম সিদ্ধান্ত থেকে সরে এলেও ঘটনার শেষ সেখানেই হয়নি। পরে বিশ্বকাপের দল থেকে বাদ পড়েন তিনি, যার পেছনে কোচ চন্ডিকা হাথুরুসিংহে ও সাকিবের ভূমিকা আছে বলে গুঞ্জন। তারা দুজনই এ ধরনের সম্পৃক্ততার কথা অস্বীকার করলেও কমিটি মনে করে তামিমের অবসরের সিদ্ধান্ত থেকে শুরু করে বিশ্বকাপ দল থেকে তার বাদ পড়ার ঘটনাপ্রবাহ খেলা থেকে ক্রিকেটারদের মনোযোগ বিচ্যুতির কারণ হতে পারে।
প্রধানমন্ত্রী শেখ হাসিনার হস্তক্ষেপে একদিনের মধ্যে তামিম অবসরের সিদ্ধান্ত থেকে সরে এলেও ঘটনার শেষ সেখানেই হয়নি। পরে বিশ্বকাপের দল থেকে বাদ পড়েন তিনি, যার পেছনে কোচ চন্ডিকা হাথুরুসিংহে ও সাকিবের ভূমিকা আছে বলে গুঞ্জন।
বিশেষ কমিটি গত এক মাসের বেশি সময়ে কথা বলেছে বিশ্বকাপের অনেকটা সময় দলের সঙ্গে থাকা বিসিবির ক্রিকেট পরিচালনা প্রধান জালাল ইউনুস থেকে শুরু করে কোচ চন্ডিকা হাথুরুসিংহে, দুই নির্বাচক মিনহাজুল আবেদীন ও হাবিবুল বাশার, ম্যানেজার রাবীদ ইমাম এবং দলের প্রায় সব ক্রিকেটারের সঙ্গে। খেলোয়াড়দের মধ্যে বাকি বলতে শুধু সাকিবই।
মজার ব্যাপার হলো— তিন সদস্যের বিশেষ কমিটি করার উদ্দেশ্য ‘বিশ্বকাপের পারফরম্যান্স মূল্যায়ন’ হলেও কমিটি মনেই করে না অন্তত মাঠের পারফরম্যান্স নিয়ে মূল্যায়নের কিছু আছে। কারও ইচ্ছা করে খারাপ খেলার মতো কিছু তারা দেখছেন না, দেখছেন শুধু ক্রিকেটীয় ব্যর্থতা। কমিটি এ-ও মনে করে যে নেদারল্যান্ডসের বিপক্ষে ম্যাচটা জিতে গেলে এ ধরনের কমিটি করারই প্রয়োজন পড়ত না বিসিবির। বিশ্বকাপ দলসংশ্লিষ্টদের সঙ্গে কথা বলে ব্যর্থতার যা কিছু কারণ তাদের উপলব্ধিতে এসেছে, তার সবই অক্রিকেটীয়। সরাসরি পারফরম্যান্সের সঙ্গে সম্পৃক্ত নয়, তদন্তের আলো পড়ছে সে রকম ঘটনাতেও।
এর অন্যতম সংবাদমাধ্যমে আসা নাসুম আহমেদের সঙ্গে কোচ হাথুরুসিংহের অসদাচরণের অভিযোগ। জানা গেছে, নাসুমসহ অনেকের কথা থেকে কমিটির মনে হয়েছে, এ রকম কিছু একটা ভারতে ঘটে থাকলেও থাকতে পারে। তবে এ ব্যাপারে হাথুরুসিংহের বিরুদ্ধে অভিযোগ দাঁড় করানোর মতো সুনির্দিষ্ট ও যথেষ্ট শক্ত তথ্যপ্রমাণ নাকি তারা এখনো পাননি। হাথুরুসিংহেও অভিযোগ অস্বীকার করেছেন। বিষয়টি অত্যন্ত স্পর্শকাতর বলে কমিটি এখন পর্যন্ত এ নিয়ে বিসিবির কারও সঙ্গেও কথা বলেনি। এ বিষয়ে যা বক্তব্য, সেটি তারা প্রতিবেদনেই উল্লেখ করবে।
সূত্র জানিয়েছে, ১০ ডিসেম্বর হাথুরুসিংহের সঙ্গে কমিটির আলোচনায় নাসুমের বিষয়টি ছাড়াও প্রাধান্য পেয়েছে তামিমের অবসরকাণ্ড ও বিশ্বকাপের দল থেকে বাদ পড়ার ঘটনা। কোচের কাছে জানতে চাওয়া হয়, কী এমন ঘটেছিল যে বিসিবিকেও কিছু না জানিয়ে একটা আন্তর্জাতিক সিরিজের মধ্যে হঠাৎ অবসরের ঘোষণা দিয়েছিলেন তামিম? হাথুরুসিংহে নাকি বলেছেন, এ বিষয়ে তিনি কিছু জানেন না। বিষয়টি নিয়ে তামিমই ভালো বলতে পারবেন।
এর পরই বিশেষ কমিটি সিদ্ধান্ত নেয় বিশ্বকাপ দলে না থাকলেও তামিমের সঙ্গে কথা বলতে হবে। তার ওই সিদ্ধান্তের কারণ জানাটা ভবিষ্যতের জন্যও জরুরি। আর সে কারণেই বিশ্বকাপ–ব্যর্থতার তদন্তের আলো পড়ছে বিশ্বকাপ দলে না থাকা তামিমের অবসরকাণ্ডেও।",26.08124826876955,92.0
19826269,95,রাজনীতি,‘এখন বিএনপির সুর নরম হয়ে গেছে’,"তথ্য ও সম্প্রচারমন্ত্রী এবং আওয়ামী লীগের যুগ্ম সাধারণ সম্পাদক ড. হাছান মাহমুদ বলেছেন, সারা দেশে নির্বাচনের জোয়ার তৈরি হয়েছে। এতে বিএনপির সুর নরম হয়ে গেছে। বিএনপির নির্বাচন বিরোধিতা সারা দেশে ভোটের প্রচারণায় পদ্মা, যমুনা ও কর্ণফুলী নদীতে ভেসে গেছে। এখন বিএনপির সমর্থকরাও এই নির্বাচনে ভোট দেওয়ার জন্য বসে আছে।
তিনি বলেন, বিএনপি নেতা ড. মঈন খান বলেছেন- আমরা আর নির্বাচনবিরোধী প্রচারণা করছি না, প্রতিহত করার কথাও বলছি না। এখন আমরা নির্বাচন বয়কট করার কথা বলছি। এতে বোঝা যায়, এখন তাদের সুর নরম হয়ে গেছে।
বুধবার সন্ধ্যায় চট্টগ্রাম-৭ আসনে আওয়ামী লীগ মনোনীত প্রার্থী হাছান মাহমুদ রাঙ্গুনিয়ার শিলক ইউনিয়নের কুদ্দুছ মার্কেট চত্বরে আয়োজিত নির্বাচনি জনসভায় প্রধান অতিথির বক্তব্যে এসব কথা বলেন। শিলক, সরফভাটা ও কোদালা ইউনিয়ন আওয়ামী লীগ যৌথভাবে এই জনসভার আয়োজন করেন।
ড. হাছান মাহমুদ বলেন, বিএনপি আগে বলেছিল নির্বাচন প্রতিহত করা হবে। সেই উদ্দেশে তারা মানুষের ওপর পেট্রলবোমা নিক্ষেপ করেছে, ঘুমন্ত মানুষকে, ট্রাক ড্রাইভার ও হেলপারকে মেরেছে। ঘুমন্ত অবস্থায় মা এবং শিশু সন্তানকে পেট্রলবোমা নিক্ষেপ করে অঙ্গার করে দিয়েছে। এসব করে তারা দেখতে পেল, এতে তাদের কোনো লাভ হয় নাই, মানুষ ভয় পায় নাই। মানুষ নির্বাচনি জোয়ারে শামিল হয়ে গেছে।
তিনি বলেন, নির্বাচন আমাদের দেশে এখন উৎসব। সেই উৎসবে মানুষ এখন মেতে উঠেছে। সেই উৎসবের জোয়ারে বিএনপির সুর নরম হয়ে গেছে। তাই এখন তারা বলছে- আমরা নির্বাচন প্রতিহত নয়, নির্বাচন বয়কট করার কথা বলছি। তারা এতদিন পর বুঝতে পেরেছে মানুষ তাদের ডাকে এখন আর সাড়া দেয় না। পরিস্থিতিটা এমন যে বিএনপি আর কয়দিন পরে বলবে নির্বাচনে আমাদের সমর্থকরা অংশগ্রহণ করলেও অসুবিধা নেই। তারা যাই করুক না কেন মাঠপর্যায়ে কিন্তু বিএনপির সমর্থকরা নির্বাচনে স্বতঃস্ফূর্ত অংশগ্রহণ করছে।
মন্ত্রী বলেন, বিএনপির নির্বাচন বর্জনের ঘোষণা তাদের নেতারাই দিচ্ছে। কিন্তু তাদের প্রান্তিক পর্যায়ের কর্মী এবং সমর্থকরা এটাকে সমর্থন করে না। এই জনসভাতেও অনেক বিএনপি সমর্থকরা হাজির হয়েছে, যারা নৌকা প্রতীকে ভোট দেবেন। স্থানীয় বিএনপি নেতারাও এই জনসভায় বক্তব্য দিয়েছেন। কারণ, তারা বাস্তবতা বুঝতে পেরেছে। রাঙ্গুনিয়ায় এবারের নির্বাচনে যেই উৎসাহ উদ্দীপনা দেখতে পাচ্ছি তা অভাবনীয়। প্রতিটি জনসভা-মিছিলে লোক সমাগম গতবারের চেয়ে বেশি।
তিনি বলেন, বঙ্গবন্ধুকন্যা জননেত্রী শেখ হাসিনা মানুষের উপকার করার ক্ষেত্রে এবং দেশের উন্নয়ন করার ক্ষেত্রে কখনো আওয়ামী লীগ-বিএনপি পার্থক্য করেন নাই। সেটিই আমরা তার কাছ থেকে শিখতে পাই। রাঙ্গুনিয়ায়ও আমার উন্নয়ন কার্যক্রমে কে কোন দল বা মতের সেটা কখনো বিবেচনায় আনিনি।
উপজেলা আওয়ামী লীগের সহ-সভাপতি আকতার কামাল চৌধুরীর সভাপতিত্বে কাউছার নূর লিটন ও মাহমুদুল হাসান বাদশার সঞ্চালনায় জনসভায় বক্তব্য দেন আওয়ামী লীগ নেতা আবুল কাশেম চিশতি, নজরুল ইসলাম তালুকদার, আব্দুল মোনাফ সিকদার, সাবেক চেয়ারম্যান নুরুল আজিম, এমএ মান্নান চৌধুরী, শহীদুল্লাহ চৌধুরী আইয়ুব খান, মুজিবুল ইসলাম সরফি, জাহাঙ্গীর আলম, চেয়ারম্যান শেখ ফরিদ উদ্দিন চৌধুরী, ইউনিয়ন আওয়ামী লীগ নেতা আবদূর রউফ মাস্টার, মাস্টার আবুল হাশেম বিএসসি, বদিউল আলম, মো. ইসহাক, আনোয়ার তালুকদার ও উপজেলা যুবলীগের সাধারণ সম্পাদক মো. ইউনুচ প্রমুখ।",26.006504565634433,93.0
19823913,4,রাজনীতি,বৃহস্পতিবার জাতির উদ্দেশে ভাষণ দেবেন প্রধানমন্ত্রী,"দ্বাদশ জাতীয় সংসদ নির্বাচনকে সামনে রেখে জাতির উদ্দেশে ভাষণ দেবেন প্রধানমন্ত্রী ও আওয়ামী লীগ সভাপতি শেখ হাসিনা।
বৃহস্পতিবার (৪ জানুয়া‌রি) তিনি জাতির উদ্দেশে ভাষণ দেবেন।
বুধবার (৩ জানুয়ারি) দুপুরে আওয়ামী লীগের সভাপতির ধানমন্ডির রাজনৈতিক কার্যালয়ে এক সংবাদ স‌ম্মেল‌নে দলের সাধারণ সম্পাদক ওবায়দুল কাদের এ তথ্য জানান।
ওবায়দুল কাদের বলেন, নির্বাচনে ১১ দেশের ৮০ পর্যবেক্ষক আসবেন। ইউরোপীয় ইউনিয়নের প্রতিনিধিরা আগে থেকেই ঢাকায় আছেন। বিভিন্ন দেশ থেকে ৫০ জন বিদেশি সংবাদকর্মী এসেছেন। এ সংখ্যা আরও বাড়তে পারে।
নির্বাচন কমিশনের বিষয়ে তিনি বলেন, এবার নি
মূল প্রকাশকের সংবাদটি পড়তে এই লিংকে ক্লিক করুন  	Click Here. 
            
উপরের সংবাদ এবং ছবিটি            থেকে সংগ্রহীত এবং এই সংবাদটির মূল প্রকাশক কর্তিক সর্বস্বত্ব সংরক্ষিত।   এই সংবাদটি কোন প্রকার সংশোধন পরিবর্তন অথবা পরিবর্ধন ছাড়া            অফিশিয়াল ওয়েবসাইট থেকে সংগৃহীত। প্রকাশক কর্তিক যে কোনো আপত্তি webbangladeshgroup@ gmail.com গ্রহণ করা হয়। এই সংবাদে প্রকাশিত সংবাদ, তথ্য বা মতবাদ এর সাথে ওয়েব বাংলাদেশ এর কোন সম্পর্ক নাই এবং কোন প্রকার দায় ভার গ্রহণ করে না।
                    

",25.928199776778666,94.0
19826044,85,রাজনীতি,ব্যাট ছাড়াই খেলবে পিটিআই,"পাকিস্তানের নির্বাচন কমিশন (ইসিপি) গত ২২ ডিসেম্বর পাকিস্তান তেহরিক-ই-ইনসাফের (পিটিআই) আন্তঃদলীয় নির্বাচনকে ‘অসাংবিধানিক’ ঘোষণা দিয়ে কেড়ে নিয়েছিল তাদের দলীয় নির্বাচনি প্রতীক ‘ব্যাট’।
পরবর্তী সময়ে ইসিপির এমন সিদ্ধান্তকে চ্যালেঞ্জ করে পেশোয়ার হাইকোর্টের (পিএইচসি) দ্বারস্থ হয় ইমরান খানের দল। গত ২৬ ডিসেম্বর পিএইচসি পিটিআই-এর আন্তঃদলীয় নির্বাচনকে অসাংবিধানিক ঘোষণা করার পাশাপাশি ‘ব্যাট’ প্রতীক বাতিলের ইসিপির ঘোষণাকে ৯ জানুয়ারি পর্যন্ত স্থগিত করেছিল। তবে বুধবার ইসিপির আগের সিদ্ধান্তকেই পুনর্বহাল করেছে পিএইচসি।
আদালতের এমন রায়ের পর নির্বাচনের মাঠে এবার প্রিয় প্রতীক ‘ব্যাট’ ছাড়াই খেলতে হবে পিটিআইকে। আগামী ৮ ফেব্রুয়ারির নির্বাচনে স্বতন্ত্র প্রার্থী হিসাবে প্রতিদ্বন্দ্বিতা করতে হবে এই দলের সদস্যদের। তবে পিএইচসির এই রায়ের বিরুদ্ধে সুপ্রিমকোর্টের (এসসি) দ্বারস্থ হবে বলে জানিয়েছে পিটিআই। ডন, জিইও নিউজ।
এর আগেই (সোমবার) দলীয় প্রতীক ব্যাট না পেলেও পাকিস্তানের সাধারণ নির্বাচনে পিটিআই অংশগ্রহণ করবে বলে জানিয়েছিলেন দলটির বর্তমান চেয়ারম্যান ব্যারিস্টার গওহর গোহর খান।
পিএইচসির রায়ের পরপরই এক সাক্ষাৎকারে তিনি বলেন, ‘আমরা কোনো অবস্থায়ই বয়কটের দিকে যাব না। আমরা এসসিকে অনুরোধ করব যে ‘ব্যাট’ দরকার নেই, অন্য কোনো প্রতীক দিন। আইন বলে যে রাজনৈতিক দল ও তাদের প্রার্থীদের একটি সাধারণ প্রতীক থাকা দরকার, তা যাই হোক না কেন।’
তিনি আরও বলেন, ‘আমি মনে করি এই সিদ্ধান্তটি তাড়াহুড়ো করে দেওয়া হয়েছে। আমরা এর বিরুদ্ধে সুপ্রিমকোর্টের কাছে যাব। সুতরাং আমরা এসসিকে অনুরোধ করছি, আমরা আগামীকাল আপনার কাছে আসব। আমাদের এই দয়া করুন আর আমাদের কথা শুনুন।’
পিএইচসির রায়ের বিষয়ে তিনি বলেন, ‘ইসিপির প্রতি পক্ষপাতের সবচেয়ে বড় প্রতিফলন’ বলে উল্লেখ করেন। আমি মনে করি পিটিআই থেকে ‘ব্যাট’ কেড়ে নেওয়া নির্বাচনের ক্ষেত্রে বৈধতার প্রশ্ন তুলে।
তিনি বলেন, ‘আপনি যদি ‘ব্যাট’ কেড়ে নেন, তাহলে বিশ্ব আপনার নির্বাচনকে স্বীকৃতি দেবে না।
তবে পাকিস্তানের আইনানুযায়ী, কোনো দল নির্বাচনি প্রতীক পেতে ব্যর্থ হলে তার প্রার্থীদের জাতীয় ও প্রাদেশিক পরিষদের আসনে স্বতন্ত্র হিসাবে প্রতিদ্বন্দ্বিতা করার বিধান রয়েছে। এছাড়া কোনো প্রার্থী শুধু ইসিপিতে যথাযথভাবে তালিকাভুক্ত কোনো দলে যোগ দিতে পারে। তাই সেক্ষেত্রে নির্বাচনে জয়ের পরও কোনো প্রার্থীর পিটিআইতে যোগ দেওয়া সম্ভব হবে না।
বিচারপতি এজাজ খানের সমন্বয়ে গঠিত একক সদস্যের বেঞ্চ ইসিপির সিদ্ধান্তকে পুনর্বহাল করেছেন। এ সময় আদালতে উপস্থিত ছিলেন পাকিস্তানের নির্বাচন কমিশনের আইনজীবী সিকান্দার বশির মহমান্দ ও অ্যাডভোকেট শাহ ফয়সাল উথমানখেল ও কাজী আনোয়ারের সমন্বয়ে গঠিত পিটিআইয়ের আইনি দল।
ছয় পৃষ্ঠার আদেশে এজাজ খান বলেন, ‘পিএইচসি’র আগের রায় ‘প্রাথমিকভাবে নির্বাচনের মসৃণ প্রক্রিয়াতে বাধা সৃষ্টি করেছিল। যার কারণে পিটিআই-এর পক্ষে পাশ করা এই আদালতের অন্তর্র্বর্তী আদেশ এতদ্বারা প্রত্যাহার করা হলো।’
পিএইচসির রায়ে পাকিস্তানের নির্বাচন কমিশনকে তার সাংবিধানিক আদেশ অনুযায়ী নির্বাচন প্রক্রিয়ায় এগিয়ে যাওয়ার নির্দেশও দেওয়া হয়েছে।
গত শনিবার নির্বাচনি পর্যবেক্ষণ সংস্থা পিএইচসিতে একটি পর্যালোচনা পিটিশন দাখিল করেছিল। আগের শুনানিতে পিটিআইয়ের আন্তঃদলীয় নির্বাচনকে ‘অসাংবিধানিক’ ঘোষণা ও প্রতীক বাতিলকে পিএইচসির স্থগিত ঘোষণার মাধ্যমে আদালত তার এখতিয়ার লঙ্ঘন করেছে বলে যুক্তি দিয়েছিলেন ইসিপি আইনজীবীরা। এস ময় ইসিপিকে শুনানির সুযোগ দেওয়া হয়নি বলেও জানিয়েছেন তারা। আরও বলেছে, ‘আদালতের পিটিআইয়ের পক্ষে নেওয়া সিদ্ধান্ত আইন অনুযায়ী অনুমোদিত নয়।’",25.900643675433543,95.0
19825441,57,অর্থনীতি,ফার্স্ট ফাইন্যান্সের পর্ষদ ভেঙে দেওয়া হচ্ছে,"শেয়ারবাজারে তালিকাভুক্ত ব্যাংকবহির্ভূত আর্থিক প্রতিষ্ঠান ফার্স্ট ফাইন্যান্সের পরিচালনা পর্ষদ ভেঙে দেওয়া হচ্ছে। নানা অনিয়ম ও দুর্নীতি এবং খেলাপি ঋণে জড়িয়ে থাকা প্রতিষ্ঠানটির ব্যাপারে এ সিদ্ধান্ত নিচ্ছে শেয়ারবাজার নিয়ন্ত্রক সংস্থা বাংলাদেশ সিকিউরিটিজ অ্যান্ড এক্সচেঞ্জ কমিশন (বিএসইসি)।
এর আগে বাংলাদেশ ব্যাংকের সঙ্গে আলোচনা করা হয়েছে। তবে এবার পর্ষদের কাউকে বাদ না দিয়ে বসানো হচ্ছে নতুন আরও ৫ স্বতন্ত্র পরিচালক। আর নতুনরাই সামগ্রিক কার্যক্রম পরিচালনা করবেন। এতে পুরোনো এবং বিভিন্ন অপরাধে জড়িতরা ঋণ আদায়ে সহায়তা করবেন। যাদের পরিচালক হিসাবে নিয়োগ দেওয়া হচ্ছে, তাদের মধ্যে অন্যতম হলেন সাবেক সেনা কর্মকর্তা মেজর জেনারেল (অব.) আবুল কালাম মোহাম্মদ হুমায়ুন কবির। বিএসইসির কমিশন মিটিংয়ে আজ এ ব্যাপারে চূড়ান্ত সিদ্ধান্ত নেওয়া হচ্ছে। বাংলাদেশ ব্যাংক সূত্র বিষয়টি নিশ্চিত করেছে।
সংশ্লিষ্টরা বলছেন, বিএনপির ভারপ্রাপ্ত চেয়ারম্যান তারেক রহমান এবং তার বন্ধু গিয়াস উদ্দিন আল মামুনের ঘনিষ্ঠ একজন বর্তমানে এ কোম্পানির অন্যতম পরিচালক। বাজারে এটি একটি নামসর্বস্ব প্রতিষ্ঠান। এ প্রতিষ্ঠানের সম্পদের চেয়ে দায় ২৪৬ কোটি টাকা বেশি। সর্বশেষ নিরীক্ষা প্রতিবেদন অনুসারে প্রতিষ্ঠানটির বিতরণ করা ১ হাজার ২০০ কোটি টাকা ঋণের মধ্যে ৮৭ শতাংশই খেলাপি। সম্মিলিত লোকসান ৩২৫ কোটি টাকা। ১৪ বছরে বিনিয়োগকারীদের নগদ লভ্যাংশ দিতে পারেনি। এ ধরনের প্রতিষ্ঠান বাজারের জন্য দায়।
জানতে চাইলে বিএসইসির নির্বাহী পরিচালক মোহাম্মদ রেজাউল করিম মঙ্গলবার যুগান্তরকে বলেন, কোনো কোম্পানির পর্ষদ ভেঙে দেওয়া হচ্ছে কি না, সুনির্দিষ্টভাবে আমার জানা নেই। তবে কোনো কোম্পানি বিনিয়োগকারীদের অর্থ আত্মসাৎ, জালিয়াতি, আইন লঙ্ঘন বা অনিয়ম করলে তাদের বিরুদ্ধে কঠোর ব্যবস্থা নেবে কমিশন। এ ব্যাপারে কাউকে ছাড় দেওয়া হবে না।
সূত্র জানায়, ৩ বছরে নামসর্বস্ব ২৬টি প্রতিষ্ঠানের পর্ষদ ভেঙে পুনর্গঠন করেছে বিএসইসি। এর মধ্যে ব্যাংক, বিমা এবং লিজিং কোম্পানিও রয়েছে। তবে এসব কোম্পানির ক্ষেত্রে অভিজ্ঞতা খুব একটা সুখকর নয়। কারণ, বাইরে থেকে কেউ এসে কোম্পানি চালানো কঠিন। ফলে পর্ষদ ভেঙে দেওয়ার পর কিছু কোম্পানি আরও দুর্বল হয়েছে। এটাকে পুঁজি করে সেকেন্ডারি মার্কেটে কারসাজি করে একটি পক্ষ। তাই এবার ভিন্ন পন্থা অবলম্বন করা হচ্ছে। এর মধ্যে বর্তমান পর্ষদ রেখেই নতুন করে ৫ জন স্বতন্ত্র পরিচালক দেবে কমিশন। তবে সেক্ষেত্রে আইনের কিছুটা জটিলতা রয়েছে। বিদ্যমান আইনে আর্থিক প্রতিষ্ঠানে পরিচালক হতে পারেন ৯ থেকে ১১ জন। কিন্তু নতুন করে পাঁচজন পরিচালক দেওয়া হলে আইনি সীমা ছাড়িয়ে যাবে।ফলে এ বিষয়ে আপত্তি জানিয়েছে বাংলাদেশ ব্যাংক। তবে বিএসইসি চাইলে সিকিউরিটিজ আইনের আওতায় বিশেষ সার্কুলার দিয়ে এটি করতে পারে। এছাড়া কমিশন চাইলে কাউকে বাদও দিতে পারে। প্রাথমিকভাবে কমিশন সবাইকে রাখার নীতিগত সিদ্ধান্ত নিয়েছিল। পুরো বিষয়টি আজকের কমিশন সভায় চূড়ান্ত হবে।
নতুন করে যাদের পরিচালক হিসাবে নিয়োগ দেওয়া হচ্ছে, তাদের মধ্যে বাকি চারজন হলেন আইটি উদ্যোক্তা সিএসএল সফটওয়্যার রিসোর্স লিমিটেডের ব্যবস্থাপনা পরিচালক মোহাম্মদ রফিকুল ইসলাম রওলী, ঢাকা বিশ্ববিদ্যালয়ের ফলিত গণিত বিভাগের প্রফেসর ড. মোহাম্মদ সফিকুল ইসলাম, ঢাকা বিশ্ববিদ্যালয়ের ব্যবস্থাপনা বিভাগের সহযোগী অধ্যাপক ড. কাজী মইন উদ্দিন মাহমুদ ও খোন্দকার নিজাম উদ্দিন।
বর্তমানে প্রতিষ্ঠানটির সামগ্রিক কার্যক্রম অনিয়মিত। ২০০৩ সালে এ কোম্পানি শেয়ারবাজারে তালিকাভুক্ত হয়। এ সময়ে বাজার থেকে ৫ কোটি টাকা নেয়। এর মধ্যে প্রাইভেট প্লেসমেন্ট ২ কোটি এবং সাধারণ বিনিয়োগকারীদের কাছ থেকে আইপিওর মাধ্যমে ৩ কোটি টাকা সংগ্রহ করে। এর মধ্যে ৪ কোটি টাকা লিজ অর্থায়ন, ৬৬ লাখ ৫০ হাজার টাকা মেয়াদি অর্থায়ন এবং ৩৩ লাখ ৫০ হাজার টাকা আইপিওতে খরচ বাবদ ব্যয় করার কথা ছিল। এরপর ১৫ বছর বোনাস শেয়ার ঘোষণা এবং ২০১৩ সালে রাইট শেয়ার ইস্যুর মাধ্যমে কোম্পানির পরিশোধিত মূলধন ১১৮ টাকায় উন্নীত করা হয়। কমিশন বলছে, নিয়মানুসারে জেড ক্যাটাগরিতে লেনদেন শুরুর ৪৫ কার্যদিবসের মধ্যে কোম্পানির পর্ষদ পুনর্গঠন করতে হয়। কিন্তু এ ব্যাপারে কোনো উদ্যোগ নেয়নি কোম্পানিটি। এ কারণেই পর্ষদ পুনর্গঠনের সিদ্ধান্ত নেওয়া হয়।
জে কিবরিয়া অ্যান্ড কোং চার্টার্ড অ্যাকাউন্টের নিরীক্ষা প্রতিবেদন অনুসারে প্রতিষ্ঠানটির ১০ টাকা অভিহিত মূল্যের প্রতিটি শেয়ারের বিপরীতে লোকসান ১৪ দশমিক ৫২ টাকা। আর প্রতি শেয়ারের বিপরীতে সম্পদ লোকসান ২৮ দশমিক ৮৪ পয়সা। সূত্র জানায়, প্রতিষ্ঠানটি দীর্ঘদিন রুগ্ণ হয়ে আছে। ১৪ বছরে বিনিয়োগকারীদের নগদ লভ্যাংশ দিতে পারেনি। ৫০০ কোটি অনুমোদিত মূলধনের এই কোম্পানির পরিশোধিত মূলধন ১১৮ কোটি টাকা। এর মধ্যে উদ্যোক্তাদের ৪১ দশমিক ৩১, বিভিন্ন প্রতিষ্ঠানের ২০ দশমিক ৮৩ এবং সাধারণ বিনিয়োগকারীদের হাতে ৩৭ দশমিক ৮৬ শতাংশ শেয়ার রয়েছে। কোম্পানির মোট সম্পদ ৯৫৩ কোটি ৭১ লাখ টাকা। আর মোট দায় ১ হাজার ১৯৯ কোটি ৭৭ লাখ টাকা। অর্থাৎ কোম্পানির সম্পদের চেয়ে দায় ২৪৬ কোটি ৫ লাখ টাকা বেশি। কোম্পানির সর্বশেষ খেলাপি ঋণ ১ হাজার কোটি টাকার ওপরে। শতকরা হিসাবে মোট ঋণের ৮৭ শতাংশ। কোম্পানির সম্মিলিত লোকসান ৩২৫ কোটি টাকা এবং শেয়ারহোল্ডার ইক্যুইটি ১৬৯ কোটি ৮০ লাখ টাকা নেতিবাচক। সর্বশেষ প্রতিষ্ঠানটির রিজার্ভ ৪৬০ কোটি টাকা নেতিবাচক। বর্তমানে ১০ টাকার প্রতিটি শেয়ার ৫ টাকায় বিক্রি হচ্ছে। প্রতিষ্ঠানটির ইস্যু ম্যানেজার ছিল প্রাইম ফাইন্যান্স অ্যান্ড ইনভেস্টমেন্ট। আইপিও প্রতিবেদন তৈরির সময় কোম্পানির নিরীক্ষা প্রতিষ্ঠান ছিল এম জে আবেদীন অ্যান্ড কোং চার্টার্ড অ্যাকাউন্ট্যান্ট। বিএনপির ভারপ্রাপ্ত চেয়ারম্যান তারেক রহমান এবং তার বন্ধু গিয়াস উদ্দিন আল মামুনের ঘনিষ্ঠ একজন বর্তমানে এ কোম্পানির অন্যতম পরিচালক। তাদের ব্যক্তিগত কর্মকর্তা ছিলেন তিনি। বিষয়টি সরকারের ঊর্ধ্বতন কর্তৃপক্ষকেও জানানো হয়েছে।
বর্তমানে কোম্পানির ৯ জন পরিচালকের মধ্যে রয়েছেন চেয়ারম্যান খান মোহাম্মদ মইনুল, দুই ভাইস চেয়ারম্যান মাসুদ হোসেন খান ও আবু জাকির। পরিচালক হিসাবে রয়েছেন একিউএম ফয়সাল আহমেদ চৌধুরী, আমাতুন নুর, রামিতোন রেজা, মো. আলতাফ হোসেন, স্বতন্ত্র পরিচালক হাবিবুর রহমান, সুলতান আহমেদ ভুইয়া এবং ভারপ্রাপ্ত ব্যবস্থাপনা পরিচালক মাকসুমুল মাহমুদ। জানতে চাইলে ফার্স্ট ফাইন্যান্সের ভারপ্রাপ্ত ব্যবস্থাপনা পরিচালক মাকসুমুল মাহমুদ যুগান্তরকে বলেন, স্বতন্ত্র পরিচালক নিয়োগের ব্যাপারে এখনো আমরা কোনো নির্দেশনা পাইনি। আর্থিক প্রতিবেদন ও খেলাপি ঋণের ব্যাপারে জানতে চাইলে তিনি বলেন, আমাদের আর্থিক প্রতিবেদন এখনো চূড়ান্ত হয়নি। প্রতিবেদন চূড়ান্ত হওয়ার পর এ ব্যাপারে বলা যাবে।",25.836147371768128,96.0
19825947,66,শিক্ষা,উচ্চশিক্ষা গ্রহণে এবারযুক্তরাজ্যেযাচ্ছেন৫ শতাধিক বাংলাদেশি শিক্ষার্থী,"উচ্চশিক্ষাগ্রহণে ৫ শতাধিক বাংলাদেশি শিক্ষার্থী যুক্তরাজ্যেএকসঙ্গে যাচ্ছেন।
মঙ্গলবার রাতে রাজধানীর গুলশান শুটিং ক্লাবে ওই শিক্ষার্থীদের নিয়েজাঁকজমকপূর্ণ আয়োজন করেযুক্তরাজ্যে উচ্চশিক্ষায় বিশ্বের অন্যতম নেতৃত্বদানকারী আন্তর্জাতিক ব্র্যান্ড এএইচজেড। প্রতিষ্ঠানটির মাধ্যমেই মূলত ওই শিক্ষার্থীরা উচ্চশিক্ষার জন্য যাবতীয় ভিসা প্রসেসিং সহযোগিতা পেয়েছে। ওই শিক্ষার্থীরা বিদেশযাত্রায় কী কী সমস্যায় পড়তে পারেন এবং এর সমাধান কী তা নিয়ে প্রি-ডিপারচার ইভেন্ট অনুষ্ঠানের আয়োজন করে।অনুষ্ঠানে শিক্ষার্থীদের পাশাপাশি এই আয়োজনে আরও উপস্থিত ছিলেন ইউকেতে পড়তে যাওয়া পরিবার পরিজনরাও।অনুষ্ঠানে সভাপতিত্ব করেন এইচজেডের ঢাকা নর্থেররিজিওনাল ম্যানেজার ওয়াহিদ জামান ও ঢাকা সাউথেররিজিওনাল ম্যানেজার এইচএম শাহজালাল। অনুষ্ঠানে উপস্থিত ছিলেন প্রতিষ্ঠানটির গ্লোবাল মার্কেটিং ম্যানেজার জুবায়ের হাসান, এবং মাহফুজ কুশল (রিজিওনাল মার্কেটিং ম্যানেজার) সহ ঢাকা ব্রাঞ্চের কাউন্সিলর এবং অন্যান্য অতিথিরা উপস্থিত ছিলেন। অনুষ্ঠানে শিক্ষার্থী ও তাঁদের অভিভাবকেরা নিজেদের অনুভূতি প্রকাশ করেন এবং অনুষ্ঠান শেষে শিক্ষার্থীর মধ্যে বিশেষ উপহারসামগ্রী ও আইস ব্রেকিং সেশন এর আয়োজন করা হয়।যেখানে সৌভাগ্যবান শিক্ষার্থীরা অ্যামাজন গিফট ভাউচার, টপ-আপ সহ ইউকে সিম কার্ড এবং আরও অনেক আকর্ষণীয় পুরস্কার পেয়েছেন।ব্যতিক্রমী এই অনুষ্ঠান প্রতি বছরই শিক্ষার্থীদের জন্য আয়োজন করা হয় যারা যুক্তরাজ্যে তাদের উচ্চশিক্ষার জন্য এএইচজেড এর মাধ্যমে সম্পুর্ন ফ্রিতে ইউকের স্বনামধন্য ইউনিভার্সিটি গুলোতে তাদের এডমিশন কনফার্ম করেছে।এই প্রি-ডিপারচার ইভেন্টটি শিক্ষার্থীদের প্রয়োজনীয় এবং গুরুত্বপূর্ণ তথ্য দিয়ে সজ্জিত করা হয়েছিল । ভ্রমণের টিপস এবং আগমন নির্দেশিকা থেকে শুরু সকল ধরনের নির্দেশনা দেয়া হয়েছিলো যা শিক্ষার্থীরদের জীবনের এই নতুন অধ্যায় শুরুর জন্য আত্মবিশ্বাসের যোগান দিয়েছে।",25.715340958969204,97.0
19824708,40,আইন,বিদেশিরা না জেনে সমালোচনা করছেন: অ্যাটর্নি জেনারেল,"অ্যাটর্নি জেনারেল এএম আমিন উদ্দিন বলেছেন, যথাযথ আইনি প্রক্রিয়া অনুসরণ করে শ্রম আদালতের বিচারক ড. ইউনূসের মামলায় রায় দিয়েছেন। বিদেশিদের আমাদের দেশের শ্রম আইন সম্পর্কে স্বচ্ছ ধারণা নেই। এ কারণে তারা রায় নিয়ে সমালোচনা করছেন। মঙ্গলবার সুপ্রিমকোর্টের অ্যাটর্নি জেনারেল কার্যালয়ে সাংবাদিকদের প্রশ্নের জবাবে তিনি এ কথা বলেন।
আরেক প্রশ্নের জবাবে অ্যাটর্নি জেনারেল বলেন, অভিযোগ স্বীকার করে নিলেই তো আর বিচার হতো না, সাজার রায়ের পর তো সবাই নিজেকে নির্দোষ দাবি করে। ড. ইউনূস সেই দাবিই করেছেন। বরং তিনি যদি নিজের দোষ স্বীকার করতেন সেটাই ব্যতিক্রম হতো।",25.60902536602964,98.0
19826281,101,রাজনীতি,"ড. ইউনূসকে কারাদণ্ড, যা বলল জামায়াত","নোবেল বিজয়ী ড. মুহাম্মদ ইউনূসকে কারাদণ্ড দেওয়ায় উদ্বেগ প্রকাশ করে বিবৃতি দিয়েছে বাংলাদেশ জামায়াতে ইসলামী।
মঙ্গলবার দলটির ভারপ্রাপ্ত আমির ও সাবেক এমপি অধ্যাপক মুজিবুর রহমানের স্বাক্ষরিত এক বিবৃতিতে এ উদ্বেগ জানানো হয়। 
বিবৃতিতে বলা হয়, ড. মুহাম্মদ ইউনূস একজন আন্তর্জাতিক ব্যক্তিত্ব। তিনি বাংলাদেশের জন্য সম্মান বয়ে এনেছেন। তার বিরুদ্ধে সরকার পরিকল্পিতভাবে মামলা করেছে।
সরকারের প্রধান ব্যক্তি থেকে শুরু করে বিভিন্ন পর্যায়ের ব্যক্তিরা বিভিন্ন সময়ে যে বক্তব্য প্রদান করেছেন, বিশেষ করে প্রধানমন্ত্রী পদ্মা সেতু উদ্বোধনকালে ড. মুহাম্মদ ইউনূসকে টুস করে পানিতে ফেলে দেওয়ার যে আক্রমণাত্মক বক্তব্য দিয়েছেন, তাতে প্রতীয়মান হয়, ড. মুহাম্মদ ইউনূস সরকারের প্রতিহিংসার শিকার হয়েছেন।
বিবৃতিতে আরও বলা হয়, বাংলাদেশের আদালতগুলোতে গত কয়েক মাস যাবৎ রাজনৈতিক নেতাদের দোষী সাব্যস্ত করে রায় প্রদান করা হচ্ছে। আদালতের ফরমায়েশি রায়ে দেশবাসীর মনে ব্যাপক প্রশ্নের সৃষ্টি হয়েছে।
বিবৃতিতে মুজিবুর রহমান বলেন, ড. ইউনূসও তার ব্যতিক্রম নন। সরকার দেশের জনপ্রিয় ব্যক্তিদের ষড়যন্ত্রমূলক মামলায় জড়িয়ে দেশকে নেতৃত্বশূন্য করার চেষ্টা চালিয়ে যাচ্ছে। এই পরিকল্পনার অংশ হিসেবেই জামায়াতে ইসলামীর আমির মাওলানা মতিউর রহমান নিজামী ও সেক্রেটারি জেনারেল আলী আহসান মোহাম্মাদ মুজাহিদসহ শীর্ষ নেতাদের ফাঁসি দেওয়া হয়। বিশ্ববরেণ্য মুফাসসিরে কুরআন ও জনপ্রিয় আলেমে দ্বিন আল্লামা দেলাওয়ার হোসাইন সাঈদীকে আমৃত্যু কারাদণ্ড দিয়ে জেলে রাখা হয় এবং চিকিৎসায় অবহেলার কারণে তার মৃত্যু হয়। 
বিবৃতিতে বলা হয়, ড. মুহাম্মদ ইউনূস আন্তর্জাতিক অঙ্গনে একজন সমাদৃত ব্যক্তি। তিনিও মামলা ও হয়রানির শিকার হয়েছেন। আমরা অবিলম্বে তার বিরুদ্ধে হয়রানি বন্ধ করার জন্য সরকারের প্রতি আহ্বান জানাচ্ছি।
প্রসঙ্গত, সোমবার ঢাকার তিন নম্বর শ্রম আদালতে শ্রম আইন লঙ্ঘনের অভিযোগের মামলায় গ্রামীণ টেলিকমের চেয়ারম্যান নোবেল বিজয়ী অধ্যাপক মুহাম্মদ ইউনূসসহ চারজনকে ছয় মাসের বিনাশ্রম কারাদণ্ড দেওয়া হয়।",25.443974748347777,99.0
19824688,27,আইন,তমিজীকে আবারো রিহ্যাবে পাঠাল ডিবি,"পুলিশের জিজ্ঞাসাবাদে এলোমেলো কথা বলায় আলোচিত ব্যবসায়ী আদম তমিজী হকের মানসিক স্বাস্থ্যের চিকিৎসার জন্য আবারো রিহ্যাব সেন্টারে পাঠানো হয়েছে। মানসিক হাসপাতালে ৯ জন বিশেষজ্ঞ চিকিৎসককে নিয়ে একটি বোর্ড গঠন করা হয়।
ঢাকা মহানগর পুলিশের গোয়েন্দা বিভাগের (ডিবি) অতিরিক্ত কমিশনার মোহাম্মদ হারুন অর রশীদ বলেছেন, আদম তমিজী হক সামাজিক যোগাযোগমাধ্যমে বিভিন্ন মন্তব্য লেখায় তার বিরুদ্ধে ডিএমপির দক্ষিণখান থানায় একটি মামলা হয়। এ মামলায় তাকে জিজ্ঞাসাবাদের জন্য গ্রেফতার করা হয়েছিল। গ্রেফতারের পর তার আচরণ ও কথাবার্তায় সুস্থতা নিয়ে প্রশ্ন দেখা দেয়। মাদকাসক্ত হওয়ায় তাকে মাদক নিরাময় কেন্দ্র বা রিহ্যাবে পাঠানো হয়েছে।
আজ মঙ্গলবার নিজ কার্যালয়ে অতিরিক্ত কমিশনার মোহাম্মদ হারুন অর রশীদ এ কথা বলেন।
তিনি বলেন, তাকে রিহ্যাবে ভর্তি করিয়ে বিষয়টি আদালতে জানানো হয়। তমিজী হকের এলোমেলো কথাবার্তায় ডিবির মনে হয়েছে তার চিকিৎসার প্রয়োজন। পরে আদালতের নির্দেশে তাকে জাতীয় মানসিক হাসপাতালে চিকিৎসার জন্য পাঠানো হয়। মানসিক হাসপাতালে ৯ জন বিশেষজ্ঞ চিকিৎসককে নিয়ে একটি বোর্ড গঠন করা হয়। এই বোর্ডের সামনে তাকে হাজির করা হয়।
তিনি বলেন, বোর্ডের সদস্যরা তাকে পরীক্ষা নিরীক্ষা শেষে একটা মতামত দিয়েছেন; যা আমরা আদালতে জানাব।
বোর্ডের সদস্যদের মতামত জানতে চাইলে হারুন বলেন, তমিজী এখনো মানসিকভাবে সুস্থ না। তাকে আরও চিকিৎসা দিতে হবে।
এর আগে সামাজিক যোগাযোগমাধ্যমে বিভিন্ন স্ট্যাটাস দেওয়ার বিষয়ে তাকে জিজ্ঞাসাবাদ করে ঢাকা মহানগর গোয়েন্দা পুলিশ (ডিবি)।
গত বছর ১০ ডিসেম্বর রাতে রাজধানীর গুলশানের নিজ বাসা থেকে জিজ্ঞাসাবাদের জন্য আদম তমিজী হককে আটক করে ডিবি।",25.253598488376774,100.0
19825917,65,লাইফস্টাইল,সিভিল সার্জনের কার্যালয়ে ৭১ পদে চাকরি,"মাগুরা সিভিল সার্জনের কার্যালয় ও এর অধীন বিভিন্ন স্বাস্থ্য প্রতিষ্ঠানে জনবল নিয়োগের বিজ্ঞপ্তি প্রকাশ করা হয়েছে। শুধু মাগুরা জেলার স্থায়ী বাসিন্দারা এসব পদে আবেদন করতে পারবেন।
পদের নাম: পরিসংখ্যানবিদপদসংখ্যা: ৪যোগ্যতা: কোনো স্বীকৃত বিশ্ববিদ্যালয় থেকে পরিসংখ্যান/গণিত/অর্থনীতি বিষয়ে স্নাতক বা সমমানের ডিগ্রি থাকতে হবে।বেতন স্কেল: ১০,২০০-২৪,৬৮০ টাকা
পদের নাম: কোল্ড চেইন টেকনিশিয়ানপদসংখ্যা: ১যোগ্যতা: কোনো স্বীকৃত বোর্ড থেকে রেফ্রিজারেশন বা এয়ারকন্ডিশনিং ট্রেডে উচ্চমাধ্যমিক সার্টিফিকেট (ভোকেশনাল) পরীক্ষায় উত্তীর্ণ হতে হবে।বেতন স্কেল: ৯,৭০০-২৩,৪৯০ টাকা
পদের নাম: অফিস সহকারী-কাম-কম্পিউটার মুদ্রাক্ষরিকপদসংখ্যা: ৩যোগ্যতা: এইচএসসি বা সমমান পাশবেতন স্কেল: ৯,৩০০-২২,৪৯০ টাকা
পদের নাম: স্টোর কিপারপদসংখ্যা: ৫যোগ্যতা: এইচএসসি বা সমমান পাশবেতন স্কেল: ৯,৩০০-২২,৪৯০ টাকা
পদের নাম: স্বাস্থ্য সহকারীপদসংখ্যা: ৫৫যোগ্যতা: এইচএসসি বা সমমান পাশবেতন স্কেল: ৯,৩০০-২২,৪৯০ টাকা
পদের নাম: গাড়িচালকপদসংখ্যা: ৩যোগ্যতা: জুনিয়র স্কুল সার্টিফিকেট বা সমমান পাশবেতন স্কেল: ৯,৩০০-২২,৪৯০ টাকা
আবেদন প্রক্রিয়া: আগ্রহী প্রার্থীদের অনলাইনে এই ওয়েবসাইটের মাধ্যমে আবেদন করতে হবে।
আরও পড়ুন:ঢাবিতে সহযোগী অধ্যাপক পদে চাকরির সুযোগ
আবেদনের শেষ সময়: ৩০ জানুয়ারি, ২০২৪।",24.961977598142262,101.0
19826287,107,আইন,নির্বাচন করতে পারছেন না সাদিক-শাম্মী,"বরিশাল-৪ আসনে প্রার্থিতা ফিরে পেতে আওয়ামী লীগ মনোনীত প্রার্থী শাম্মী আহমেদের করা লিভ টু আপিল খারিজ করে দিয়েছেন আপিল বিভাগ। প্রধান বিচারপতি ওবায়দুল হাসানের নেতৃত্বাধীন ছয় সদস্যের আপিল বিভাগ মঙ্গলবার শুনানি নিয়ে এই আদেশ দেন। ফলে শাম্মী আহমেদ দ্বাদশ জাতীয় সংসদ নির্বাচনে লড়তে পারছেন না।
এদিকে বরিশাল-৫ আসনে স্বতন্ত্র প্রার্থী হিসাবে সেরনিয়াবাত সাদিক আবদুল্লাহর প্রার্থিতার বিষয়ে চেম্বার আদালতের দেওয়া স্থগিতাদেশ বহাল থাকবে বলে আদেশ দিয়েছেন একই বেঞ্চ। ফলে সাদিক আবদুল্লাহও নির্বাচন করতে পারছেন না।
দ্বৈত নাগরিকত্ব থাকায় রিটার্নিং কর্মকর্তা, নির্বাচন কমিশন (ইসি) ও হাইকোর্টে প্রার্থিতা ফিরে পেতে বিফল হয়েছিলেন শাম্মী আহমেদ। হাইকোর্টের আদেশের বিরুদ্ধে আপিল বিভাগের চেম্বার আদালতে গিয়ে গত ১৯ ডিসেম্বর ‘নো অর্ডার’ পান শাম্মী আহমেদ। এ অবস্থায় প্রার্থিতা ফিরে পাওয়াসহ প্রতীক বরাদ্দের নির্দেশনা চেয়ে তিনি আপিল বিভাগে আবেদন করেছিলেন। আবেদনটি মঙ্গলবার আপিল বিভাগের পূর্ণাঙ্গ বেঞ্চে শুনানির জন্য নির্ধারণ করা হয়েছিল। এখানেও শাম্মী আহমেদ বিফল হলেন।
যুক্তরাষ্ট্রের দ্বৈত নাগরিকত্ব ও হলফনামায় সম্পদের তথ্য গোপনের অভিযোগ এনে বরিশাল-৫ আসনে সাবেক সিটি মেয়র সাদিক আবদুল্লাহর মনোনয়ন বাতিল চেয়ে নির্বাচন কমিশনে আপিল করেন আওয়ামী লীগের প্রার্থী বর্তমান সংসদ-সদস্য ও পানিসম্পদ প্রতিমন্ত্রী জাহিদ ফারুক। অন্যদিকে জাহিদ ফারুকের প্রার্থিতা বাতিল চেয়ে সাদিক আবদুল্লাহও ইসিতে আপিল করেন। শুনানি শেষে ১৫ ডিসেম্বর নির্বাচন কমিশন জাহিদ ফারুকের আপিল মঞ্জুর করে। সাদিক আবদুল্লাহর আপিল নামঞ্জুর করে।
নির্বাচন কমিশনের এই সিদ্ধান্তের বৈধতা চ্যালেঞ্জ করে নিজের প্রার্থিতা ফিরে পেতে এবং জাহিদ ফারুকের প্রার্থিতা বাতিল চেয়ে সাদিক আবদুল্লাহ হাইকোর্টে দুটি রিট করেন। প্রাথমিক শুনানি নিয়ে ১৭ ডিসেম্বর হাইকোর্ট রুল দিয়ে সাদিক আবদুল্লাহর প্রার্থিতা বাতিল করে দেওয়া ইসির সিদ্ধান্ত স্থগিত করেন। একই সঙ্গে সাদিক আবদুল্লাহর মনোনয়নপত্র গ্রহণ করে তাকে প্রতীক বরাদ্দ দিতে নির্দেশ দেন।
সাদিক আবদুল্লাহর প্রার্থিতা ফিরিয়ে দেওয়া সংক্রান্ত হাইকোর্টের আদেশ স্থগিত চেয়ে আপিল বিভাগে আবেদন করেন জাহিদ ফারুক। এর ওপর ১৯ ডিসেম্বর আপিল বিভাগের চেম্বার আদালতে শুনানি হয়। শুনানি নিয়ে সেদিন আদালত সাদিক আবদুল্লাহর মনোনয়নপত্র গ্রহণ করে তাকে প্রতীক বরাদ্দ দিতে হাইকোর্টের দেওয়া আদেশ আট সপ্তাহের জন্য স্থগিত করেন। এতে সাদিক আবদুল্লাহর ভোটের লড়াই আটকে যায়। এ অবস্থায় ১৯ ডিসেম্বর চেম্বার আদালতের দেওয়া স্থগিতাদেশ প্রত্যাহার চেয়ে সাদিক আবদুল্লাহ আবেদন করেন। এদিকে সাদিক আবদুল্লাহর প্রার্থিতা ফিরিয়ে দেওয়া সংক্রান্ত হাইকোর্টের আদেশের বিরুদ্ধে নির্বাচন কমিশনও আবেদন করে। দুটি আবেদনই মঙ্গলবার আপিল বিভাগের পূর্ণাঙ্গ বেঞ্চে একসঙ্গে শুনানির জন্য নির্ধারণ করা হয়। সাদিক আবদুল্লাহর প্রার্থিতার ওপর দেওয়া স্থগিতাদেশ চলমান থাকবে বলে মঙ্গলবার আদেশ দিলেন আপিল বিভাগ।
শামীমের প্রার্থিতার বিরুদ্ধে আবেদনের শুনানি পিছিয়েছে : ফরিদপুর-৩ (সদর) আসনে আওয়ামী লীগের প্রার্থী শামীম হকের প্রার্থিতার বিরুদ্ধে স্বতন্ত্র প্রার্থী এ কে আজাদের করা আবেদনের শুনানি পিছিয়েছে। আজাদের আইনজীবীর সময়ের আরজির পরিপ্রেক্ষিতে প্রধান বিচারপতি ওবায়দুল হাসানের নেতৃত্বাধীন ছয় সদস্যের পূর্ণাঙ্গ বেঞ্চ মঙ্গলবার ‘নট দিজ উইক’ (চলতি সপ্তাহে নয়) বলে সিদ্ধান্ত দেন। ফলে আগামী সপ্তাহে ওই আবেদনের ওপর শুনানি হবে বলে জানিয়েছেন এ কে আজাদের আইনজীবী তানজিব উল আলম।
আলমের প্রার্থিতার বিরুদ্ধে সিমিনের আবেদন খারিজ : গাজীপুর-৪ আসনে স্বতন্ত্র প্রার্থী আলম আহমেদের মনোনয়নপত্র গ্রহণ ও প্রতীক বরাদ্দ দেওয়ার আদেশ প্রত্যাহার চেয়ে আওয়ামী লীগের প্রার্থী সিমিন হোসেন রিমির করা আবেদন খারিজ করে দিয়েছেন আপিল বিভাগ। আপিল বিভাগের এই আদেশের ফলে আলমের প্রার্থিতা বহাল রইল বলে জানিয়েছেন তার আইনজীবী প্রবীর নিয়োগী।
এদিকে সিলেট-২ আসনে স্বতন্ত্র প্রার্থী বিশ্বনাথ পৌরসভার মেয়র মুহিবুর রহমান, খুলনা-৫ আসনে স্বতন্ত্র প্রার্থী শেখ আকরাম হোসেন, ময়মনসিংহ-১১ আসনের স্বতন্ত্র প্রার্থী আওয়ামী লীগ নেতা মোহাম্মদ আব্দুল ওয়াহেদ ও যশোর-৪ আসনে নৌকা প্রতীকের প্রার্থী এনামুল হক বাবুলের প্রার্থিতা বহাল রেখেছেন আপিল বিভাগ। এছাড়া নোয়াখালী-১ আসনে স্বতন্ত্র প্রার্থী খন্দকার রুহুল আমিনের প্রার্থিতা বাতিল করতে নির্বাচন কমিশনকে দেওয়া হাইকোর্টের নির্দেশ বহাল রেখেছেন আপিল বিভাগ। আর তথ্য গোপন করে আদেশ নেওয়ায় ঢাকা-৭ আসনে স্বতন্ত্র প্রার্থী মোহাম্মদ হাসিবুর রহমান মানিকের প্রার্থিতাও বাতিল করেছেন আপিল বিভাগ।
আদালতে নিঃশর্ত ক্ষমা চাইলেন নৌকার প্রার্থী : রাজশাহী ব্যুরো জানায়, রাজশাহী-৫ (পুঠিয়া-দুর্গাপুর) আসনে দলের নেতাকর্মী ও ভোটারদের ভয়ভীতি দেখানোর অভিযোগ থেকে মুক্তি পেতে অবশেষে আদালতে নিঃশর্ত ক্ষমা চেয়েছেন আওয়ামী লীগের প্রার্থী আবদুল ওয়াদুদ দারা। সোমবার বিকালে দারা ওই আসনের নির্বাচনি অনুসন্ধান কমিটির চেয়ারম্যান ও যুগ্ম মহানগর দায়রা জজ লুনা ফেরদৌসের আদালতে হাজির হয়ে লিখিতভাবে ক্ষমা প্রার্থনা করেন। মঙ্গলবার বিষয়টি নিশ্চিত করেছেন দারার প্রধান নির্বাচনি এজেন্ট অ্যাডভোকেট আব্দুস সামাদ। তিনি জানিয়েছেন, আদালত দারার বক্তব্যে সন্তুষ্ট হয়ে অভিযোগ থেকে অব্যাহতি দিয়েছেন। তবে আগামীতে যাতে কোনোভাবেই আচরণবিধি ভঙ্গ না হয়, সে বিষয়েও সতর্ক থাকার নির্দেশ দিয়েছেন।
ইন্দুরকানীতে ৫ নির্বাচন কর্মকর্তাকে শোকজ : ইন্দুরকানী (পিরোজপুর) প্রতিনিধি জানান, পিরোজপুর-১ আসনের ইন্দুরকানীতে নির্বাচন পরিচালনার দায়িত্বে নিয়োজিত কর্মকর্তারা মাঠে স্বতন্ত্র প্রার্থীর ঈগল মার্কার প্রচারণায় অংশ নিয়েছেন-এমন বিষয় সামাজিক মাধ্যমে ভাইরাল হওয়ায় অভিযোগের ভিত্তিতে সোমবার রাতে ৫ কর্মকর্তাকে শোকজ করেছেন সহকারী রিটার্নিং কর্মকর্তা ও উপজেলা নির্বাহী কর্মকর্তা আবুবক্কর সিদ্দিকী। অভিযুক্ত কর্মকর্তারা হলেন সহকারী প্রিসাইডিং অফিসার পত্তাশী জনকল্যাণ মাধ্যমিক বিদ্যালয়ের সহকারী শিক্ষক বিকাশ চন্দ হালদার, বাড়ৈখালী এস জিএস মাধ্যমিক বিদ্যালয়ের সহকারী শিক্ষক মো. হুমায়ুন কবির হাওলাদার, পাড়েরহাট আরএল মাধ্যমিক বিদ্যালয়ের শিব শংকর, কলারণ চন্ডিপুর আদর্শ মাধ্যমিক বিদ্যালয়ের সহকারী শিক্ষক সন্তোষ কুমার শিল ও একই বিদ্যালয়ের সহকারী শিক্ষক সুবাল চন্দ্র শীল। তাদের ২৪ ঘণ্টার মধ্যে নির্বাচন পরিচালনার বিষয় জবাব দিতে নির্দেশ দেওয়া হয়েছে।",24.487811953533942,102.0
19826036,79,বিজ্ঞান,লোহিত সাগরে ফের ক্ষেপণাস্ত্র হামলা হুথিদের,"ফের লোহিত সাগরের দক্ষিণাঞ্চলে তিনটি জাহাজ বিধ্বংসী ক্ষেপণাস্ত্র ছুড়েছে ইয়েমেনের ইরান সমর্থিত হুথি গোষ্ঠী।
মঙ্গলবার রাতে যুক্তরাষ্ট্রের সেন্ট্রাল কমান্ড (সেন্টকম) জানায়, হুথিরা জাহাজ বিধ্বংসী ব্যালিস্টিক ক্ষেপণাস্ত্র ছুড়লেও তাতে কোনো ক্ষয়ক্ষতি হয়নি। ওই এলাকায় বেশ কয়েকটি জাহাজ আশপাশের পানিতে ক্ষেপণাস্ত্র আঘাত হেনেছে।
ব্রিটিশ মেরিটাইম সিকিউরিটি ফার্ম অ্যামব্রে মঙ্গলবার জানিয়েছে, লোহিত সাগর থেকে মাল্টার পতাকা তোলা একটি কন্টেইনারবাহী জাহাজ এর পেছনের পাশের দিকে তিনটি বিস্ফোরণ দেখার কথা জানিয়েছে। জাহাজটির মাস্টার জোট বাহিনীর যুদ্ধজাহাজের সাহায্য চেয়েছিল। 
অ্যামব্রে বলেছে, তারা বুঝতে পেরেছে ইয়েমেনের তাইজ প্রদেশের দিক থেকে ক্ষেপণাস্ত্র তিনটি ছোড়া হয়েছে। যেখানে বিস্ফোরণগুলো ঘটেছে তার দেড় কিলোমিটারের মধ্যে প্রায় ৫০ মিটার লম্বা ছোট একটি নৌযান দেখেছে কাছে থাকা আরেকটি জাহাজ।
ব্রিটেনের মেরিটাইম ট্রেড অপারেশন্স কর্তৃপক্ষ জানিয়েছে, ইরিত্রিয়ার আসাব বন্দর থেকে ৩৩ নটিক্যাল মাইল পূর্বে বাব আল-মানদাব প্রণালীতে একটি বাণিজ্যিক জাহাজের এক থেকে পাঁচ নটিক্যাল মাইলের মধ্যে তিনটি বিস্ফোরণের কথা জানা গেছে, তবে ক্ষয়ক্ষতির কোনো খবর পাওয়া যায়নি।
হুথিরা জানিয়েছে, গাজার ফিলিস্তিনিদের সঙ্গে একাত্মতা প্রকাশ করে তারা ইসরাইলের সঙ্গে সম্পর্কিত বা ইসরাইলি বন্দরের দিকে এগোতে থাকা জাহাজগুলোকেই শুধু লক্ষ্যস্থল করছে।
হুথিদের হামলা শুরু হওয়ার পর থেকে বেশ কয়েকটি শিপিং কোম্পানি লোহিত সাগরের জলপথে তাদের জাহাজ চলাচল বন্ধ রেখেছে। এর বদলে আফ্রিকা মহাদেশ ঘুরে বিকল্প কিন্তু দীর্ঘ আরেকটি জলপথ ব্যবহার করতে শুরু করেছে তারা।",24.320684428684142,103.0
19826079,87,রাজনীতি,ভোট আপনাদের দিতে যেতেই হবে: সাকিব,"শীতকে উপেক্ষা করে সবাইকে ভোটকেন্দ্রে যাওয়ার আহবান জানিয়ে মাগুরা-১ আসনে আওয়ামী লীগ মনোনীত প্রার্থী জাতীয় ক্রিকেট দলের অধিনায়ক সাকিব আল হাসান বলেছেন, শীত যতই পড়ুক, ৭ জানুয়ারি আপনাদের ভোট দিতেই হবে।
বুধবার সন্ধ্যায় মাগুরার সদর উপজেলার বাল্য বাজারে আয়োজিত নির্বাচনি সমাবেশে তিনি এ কথা বলেন।
ক্রিকেটার সাকিব বলেন, কাজ ফেলে শীতকে উপেক্ষা করে আপনরা সমাবেশে এসেছেন। আশা করছি পুরো মাগুরাবাসী একজোট হয়ে নির্বাচনে নৌকাকে বিজয়ী করবেন। প্রধানমন্ত্রী যেভাবে দেশকে এগিয়ে নিয়ে যাচ্ছেন এটি অতুলনীয়। এই অগ্রযাত্রার ধারাবাহিকতা ধরে রাখতে গেলে নৌকা মার্কার বিকল্প নেই।
রাঘবদাইড় ইউনিয়ন আওয়ামী লীগ সভাপতি মুন্সী মহিদুল ইসলাম মোহনের সভাপতিত্বে অনুষ্ঠেয় কর্মসূচিতে বক্তব্য দেন মাগুরা জেলা আওয়ামী লীগ সভাপতি বীর মুক্তিযোদ্ধা আ ফ ম আবদুল ফাত্তাহ, কেন্দ্রীয় আওয়ামী লীগের সদস্য নির্মল চ্যাটার্জ্জী, সহসভাপতি অ্যাডভোকেট শফিকুজ্জামান বাচ্চু প্রমুখ।",24.073232822371956,104.0
19827210,129,অর্থনীতি,সালেহ আরুরিকে হত্যার পরিণতি কেমন হতে পারে,"লেবাননের রাজধানী বৈরুতের দক্ষিণাঞ্চলীয় দাহিয়া এলাকার একটি ভবনে ড্রোন হামলা চালায় ইসরাইলি বাহিনী। ড্রোন থেকে পর পর তিনটি ক্ষেপণাস্ত্র নিক্ষেপ করা হয়।
মঙ্গলবার এ হামলায় ফিলিস্তিনের স্বাধীনতাকামী গোষ্ঠী হামাসের রাজনৈতিক শাখার উপপ্রধান সালেহ আল আরুরি ও কাসাম ব্রিগেডসের দুই কমান্ডারসহ অন্তত সাতজন নিহত হন।
ফিলিস্তিনের স্বাধীনতাকামী সশস্ত্র সংগঠন হামাসের গত ৭ অক্টোবরের হামলার পর ইসরাইল-ঘোষিত গুপ্তহত্যা মিশনের প্রথম শিকার হলেন সালেহ আল আরুরি।
হামাসের রাজনৈতিক শাখার উপপ্রধান আরুরিকে গত ৭ অক্টোবরের ইসরাইলবিরোধী আল আকসা তুফান অভিযানের ‘প্রধান স্থপতি’ বলে অভিহিত করা হয়।
ওই গুপ্তহত্যার পর পরই ইসমাইল হানিয়া বলেন, নিহত আরুরি ও তার সহকর্মীদের তাজা রক্ত গাজা উপত্যকা ও পশ্চিমতীরের হাজার হাজার নিহতের রক্তের সঙ্গে মিলেমিশে একাকার হয়ে গেছে। এই রক্ত বৃথা যাবে না।
সালেহ আল আরুরি (৫৭) ছিলেন ফিলিস্তিনের গাজাভিত্তিক প্রতিরোধ গোষ্ঠী হামাসের পলিটব্যুরোর উপপ্রধান। তিনি ছিলেন সশস্ত্র গোষ্ঠীটির সামরিক শাখা আল-কাসেম ব্রিগেডসের অন্যতম প্রতিষ্ঠাতা।
সালেহ আল আরুরির জন্ম ১৯৬৬ সালে, ফিলিস্তিনের রামাল্লাহর কাছাকাছি আরুরা গ্রামে। তিনি ইসলামি শরিয়া বিষয়ে বিশ্ববিদ্যালয়ের ডিগ্রি অর্জন করেছেন। ১৯৮৭ সালে তিনি হামাসে যোগ দেন।
আরুরি ছিলেন একজন মুক্তিপ্রাপ্ত বন্দি, যিনি ইহুদিবাদী ইসরাইলের কারাগারে ১৫ বছর কাটিয়েছেন। মুক্তি পাওয়ার পর থেকেই তিনি লেবাননে নির্বাসিত জীবনযাপন করছিলেন।
আরুরি ২০১১ সালে ইসরাইলি সেনা গিলাত শালিতের মুক্তির বিনিময়ে বহু ফিলিস্তিনি বন্দিকে মুক্ত করার ঘটনায় গুরুত্বপূর্ণ ভূমিকা পালন করেন।
গত ৭ অক্টোবর যুদ্ধ শুরু হওয়ার আগে ইসরাইলের প্রধানমন্ত্রী বেনিয়ামিন নেতানিয়াহু তাকে হত্যার হুমকি দিয়েছিলেন।
সম্প্রতি আরুরি হামাসের অন্যতম মুখপাত্রের ভূমিকা পালন করে আসছিলেন। গত মাসে কাতারভিত্তিক সংবাদমাধ্যম আলজাজিরাকে বলেছিলেন, হামাস গাজা যুদ্ধ শেষ হওয়ার আগে জিম্মি বিনিময় চুক্তি নিয়ে কোনো আলোচনা করবে না।
নভেম্বরে এক সংবাদ সম্মেলনে নেতানিয়াহু বলেছিলেন, তিনি ইসরাইলের বৈদেশিক গোয়েন্দা সংস্থা মোসাদকে এই নির্দেশ দিয়েছেন যে হামাসের সব নেতা, তারা যে যেখানেই থাকুন না কেন, তাদের হত্যা করতে হবে।
গত ডিসেম্বরের গোড়ার দিকে ইসরাইলের অভ্যন্তরীণ নিরাপত্তা সংস্থা শিন বেটের প্রধানের একটি রেকর্ডিং ফাঁস হয়।
এতে তিনি ইসরাইলি পার্লামেন্টের সদস্যদের বলেন, গাজা, পশ্চিম তীর, লেবানন, তুরস্ক, কাতার—সর্বত্র হামাস নেতাদের হত্যা করা হবে।
৭ অক্টোবর হামাসের হামলার বিষয়ে আগে জানতে না পারার মতো অত্যন্ত গুরুতর গোয়েন্দা ব্যর্থতার জেরে ইসরাইলের বর্তমান সরকার তীব্র সমালোচনা ও প্রচণ্ড চাপের মধ্যে আছে। নেতানিয়াহুর নেওয়া গুপ্তহত্যার মিশন তার সরকারের প্রতি জনসমর্থন জোরদার করতে পারে।
তবে এ মিশনে উদ্বেগও আছে। কেননা, এই ধরনের কৌশল ইসরাইলের জন্য বুমেরাং হতে পারে।
ইসরাইলের আগের গুপ্তহত্যার নিশানা থাকা কেউ কেউ গার্ডিয়ানকে বলেছেন, তারা নিবৃত্ত হননি, বরং তারা আরও দৃঢ়প্রতিজ্ঞ হয়েছেন।
অন্যরা বলছেন, এই ধরনের প্রচেষ্টার মাধ্যমে ব্যক্তি বা সংগঠনের যেকোনো ক্ষতিই সাময়িক।
বিশ্লেষকেরাও বলেছেন, গুপ্তহত্যার পরিণতি প্রায়ই খুব অপ্রত্যাশিত বা অনিশ্চিত হয়ে থাকে। একজন নেতার মৃত্যু একটি গোষ্ঠীকে তার কৌশল পরিবর্তনে বাধ্য করতে পারে। এমনকি সহিংসতা ত্যাগ করতেও বাধ্য করতে পারে। কিন্তু একইভাবে অন্য কারও উত্থান ঘটাতে পারে, যিনি হয়তো আরও অনমনীয়।",24.018994940181734,105.0
19825323,55,খেলাধুলা,ক্রিকেট খেলে ‘কোটিপতি হতে চাইলে বুদ্ধি খরচ করতে হবে’,"অস্ট্রেলিয়া সফরে তিন ম্যাচের টেস্ট সিরিজের প্রথম দুটিতে হেরে আগেই সিরিজ হাতছাড়া করেছে পাকিস্তান। পার্থ এবং মেলবোর্ন টেস্টে ৩৬০ ও ৭৯ রানে হারে বাবর আজমরা।
চলমান সিডনি টেস্টে হারলেই তিন ম্যাচের সিরিজে হোয়াইটওয়াশ হবে পাকিস্তান ক্রিকেট দল। সিরিজের শেষ ম্যাচে হোয়াইটওয়াশের লজ্জা এড়ানোর কঠিন চ্যালেঞ্জের মুখে পাকিস্তান। অথচ দলটির সহ-অধিনায়ক শাহিন শাহ আফ্রিদি সিডনি টেস্টে বিশ্রাম নিয়েছেন।
সিরিজের শেষ টেস্টে শাহিন শাহ আফ্রিদি বিশ্রাম নেওয়ায় ক্ষুব্ধ পাকিস্তানের সাবেক দুই কিংবদন্তি পেসার ওয়াসিম আকরাম ও ওয়াকার ইউনুস।
ফক্স ক্রিকেটকে ওয়াসিম আকরাম বলেন, ‘সিডনি টেস্টের পরপরই নিউজিল্যান্ডে পাঁচটি টি-টোয়েন্টি ম্যাচ আছে। সেখানে শাহিন শাহ অধিনায়ক। কিন্তু টি-টোয়েন্টি ক্রিকেটকে কে পাত্তা দেয়? আমি বুঝি, এটা বিনোদনের জন্য এবং এটা ক্রিকেট বোর্ডের আর্থিক লাভের জন্য, খেলোয়াড়দের জন্য, কিন্তু ক্রিকেটারদের জানা উচিত যে টেস্ট ক্রিকেটই আসল।
পাকিস্তানের সাবেক এই অধিনায়ক আরও বলেন, ২০ বছর আগে সিডনি টেস্টের ব্যাপারে আমরা কথা বলি। কিন্তু টি-টোয়েন্টিতে গতরাতে কী হয়েছিল, কেউ মনেই রাখে না। এটাই পার্থক্য। এটা ছেলেদের বুঝতে এবং শিখতে হবে। আপনি যদি খেলায় দুর্দান্ত হতে চান বা কোটিপতি হতে চান, আপনি দুটোই পারবেন। তবে এজন্য আপনাকে একটু বেশি বুদ্ধি খরচ করতে হবে।
ওয়াকার ইউনুস বলেন, আমরা টেস্ট ম্যাচ ক্রিকেটের জন্য খেলি। আমরা টি-টোয়েন্টি বা ওয়ানডে ম্যাচ ক্রিকেটর জন্য খেলি না। সেই অবস্থায় আপনি যদি টেস্ট ম্যাচে বিশ্রাম নিয়ে টি-টোয়েন্টি ক্রিকেট খেলেন, তার কারণটা আমার বোধগম্য হচ্ছে না। এটা আমার কাছে সত্যিকারের একটা বিরাট ধাক্কা। কারণ আমি আশা করেছিলাম শাহিন শাহ আফ্রিদি সিডনি টেস্টে খেলবেন; কারণ আগের ম্যাচে তিনি ভালো বোলিং করেছেন।
ওয়াকার ইউনুস আরও বলেন, শাহিন আফ্রিদি ভালোগতিতে বল করছেন। বল সুইংও করিয়েছেন। আমি দুটি ম্যাচ খেলেছি এবং সত্যি বলতে অনেক ওভার। ওরা শুধু আমার ওপর চাপ কমাতে এ সিদ্ধান্ত নিয়েছে। মেডিকেল টিম এবং টিম ম্যানেজমেন্ট আমাকে এই টেস্ট ম্যাচে বিশ্রাম দেওয়ার সিদ্ধান্ত নিয়েছে।",23.985539870367546,106.0
19825321,54,খেলাধুলা,শূন্য রানে আউট ভারতের ৬ ব্যাটসম্যান,"সেঞ্চুরিয়ন টেস্টে ইনিংস ও ৩২ রানে হেরে হোয়াইটওয়াশের শঙ্কায় ভারত। আজ বুধবার কেপটাউনে শুরু হওয়া সিরিজের দ্বিতীয় ও শেষ টেস্টে ব্যাটিংয়ে নেমেই বিপর্যয়ে পড়ে যায় স্বাগতিক দক্ষিণ আফ্রিকা।
মোহাম্মদ সিরাজের গতির মুখে পড়ে ২৩.২ ওভারে ৫৫ রানে অলআউট দক্ষিণ আফ্রিকা। ভারতের হয়ে ১৬ রানে ৬ উইকেট নেন সিরাজ।
প্রোটিয়াদের ৫৫ রানে গুঁড়িয়ে দিয়ে ব্যাটিংয়ে নেমে ৪ উইকেটে ১৫৩ রান করে ভারত। এরপর লুঙ্গি এনগিডি ও কাগিসো রাবাদার গতির মুখে পড়ে মাত্র ১১ বলে স্কোর বোর্ডে কোনো রান যোগ করার আগেই ৬ উইকেট হারায় ভারত।
লুঙ্গি এনগিডির করা ৩৪তম ওভারেই শুরু হয় ভারতের ব্যাটিং ধস। এনগিডির সেই ওভারেই লোকেশ রাহুলের পর ফেরেন রবীন্দ্র জাদেজা ও জসপ্রিত বুমরা।
এনগিডির পর কাগিসো রাবাদাও এক ওভারে ৩ উইকেট নেন। ক্যাচ দিয়ে ফেরেন বিরাট কোহলি। এরপর মোহাম্মদ সিরাজ হন রান আউট, প্রসিধ কৃষ্ণা দেন ক্যাচ।
ব্যাটসম্যানদের এই আসা-যাওয়ার মিছিলে স্কোর বোর্ডে কোনো রান যোগ হয়নি। উল্টো পড়ে যায় ৬ উইকেট। ভারত ৩৪.৫ ওভারে ১৫৩ রানে অলআউট হয়।
দলের হয়ে ৪৬ রান করেন কোহলি। ৩৯ রান করেন রোহিত। ৩৬ রান করেন শুভমান গিল। ছয়জন ব্যাটসম্যান শূন্য রানে ফেরেন। তারা হলেন- ওপেনার জসবি জসওয়াল, স্রেয়াশ আইয়ার, রবিন্দ্র জাদেজা, জসপ্রিত বুমরাহ, মোহাম্মদ সিরাজ ও প্রসিদ্ধ কৃষ্ণা। টেস্টে এর আগে এরকম লজ্জার কাণ্ড হয়েছিল মাত্র একবার।
দক্ষিণ আফ্রিকার হয়ে ৩টি করে উইকেট নেন লুঙ্গি এনগিডি, কাগিসো রাবাদা ও নান্দ্রে বার্গার।",23.742215029983697,107.0
19826038,81,অর্থনীতি,বিপদ পিছু ছাড়ছে না জাপানে,"এক দুর্যোগ শেষ হতে না হতেই আরেক বিপর্যয়ের মুখে পড়ছে জাপান। বিপদ যেন পিছু ছাড়ছে না কিছুতেই। দেশটিতে এবার নতুন বছর শুরু হয়েছে ভয়াবহ এক ভূমিকম্পের মধ্য দিয়ে।
সোমবার দেশটির মধ্যাঞ্চলে আঘাত হানা ৭.৬ মাত্রার শক্তিশালী ভূমিকম্পে নিহতের সংখ্যা দাঁড়িয়েছে ৬৪ জনে। ধসে পড়া বাড়ির নিচে অনেকেই আটকা পড়ে আছেন বলে আশঙ্কা করা হচ্ছে। ক্ষতিগ্রস্ত এলাকাগুলোতে উদ্ধার অভিযান অব্যাহত রয়েছে। বছরের দ্বিতীয় দিনটিও কেটেছে আরেক দুর্ঘটনায়।
মঙ্গলবার রাজধানী টোকিও হানেদা বিমান বন্দরে যাত্রী বহনকারী একটি বিমানে অগ্নিকাণ্ডের ঘটনা ঘটেছে। আতঙ্কের রেশ কাটতে না কাটতেই বুধবার ভূমিকম্প-বিধ্বস্ত এলাকায় ভূমিধসের আশঙ্কাসহ ভারি বৃষ্টিপাতের পূর্বাভাস দিয়েছে দেশটির কর্তৃপক্ষ। রয়টার্স।
দেশটিতে একই দিনে ১৫৫ বার ভূমিকম্প অনুভূত হয়েছে। ছোট ছোট এ ভূমিকম্পগুলোর বেশিরভাগই রিখটার স্কেলে ৩ দশমিকের বেশি মাত্রার ছিল। সবচেয়ে বেশি ক্ষতিগ্রস্ত হয়েছে ইশিকাওয়া প্রদেশ।
এ প্রদেশের ওয়াজিমা শহরের কর্মকর্তারা বলছেন, ভূমিকম্পের কারণে ওয়াজিমায় প্রায় ২০০টি বাড়ি ধ্বংস হয়েছে। সুজু শহরের কর্মকর্তারা ৫০টিরও বেশি বাড়ি ধসে পড়ার খবর নিশ্চিত করেছেন।
কর্মকর্তারা আরও জানিয়েছেন, ৩৩ হাজারেরও বেশি মানুষ তাদের বাড়িঘর ছেড়ে আশ্রয়কেন্দ্রে আশ্রয় নিয়েছেন।ভূমিকম্পের কারণে বেশ কিছু এলাকায় পানি সরবরাহ বন্ধ হয়ে গেছে। প্রায় ৩৪ হাজার পরিবার বিদ্যুৎবিচ্ছিন্ন হয়ে পড়েছে।
স্বাস্থ্য মন্ত্রণালয়ের বরাত দিয়ে জাপানের কিয়োডো সংবাদ সংস্থা জানিয়েছে, তিনটি এলাকার ১৯টি চিকিৎসাকেন্দ্রে বিদ্যুৎ ও পানি সরবরাহ ব্যাহত হচ্ছে। শহরের প্রধান রাস্তাগুলোও ভেঙে গেছে। যার ফলে উদ্ধার অভিযান কঠিন হয়ে পড়েছে। এর মধ্যে বৃষ্টিপাত অথবা ভূমিধস উদ্ধার কাজে আরও বিঘ্ন ঘটাতে পারে।
জাপানের প্রধানমন্ত্রী ফুমিও কিশিদা বুধবার এক সংবাদ সম্মেলনে বলেছেন, তিনি দুর্যোগকবলিত অঞ্চলে কর্মরত আত্মরক্ষা বাহিনীর সদস্যদের সংখ্যা ১ হাজার থেকে বাড়িয়ে ২ হাজার করার সিদ্ধান্ত নিয়েছেন।
টোকিওর হানেদা বিমানবন্দরে জাপান এয়ারলাইন্স কোম্পানির একটি বিমান এবং জাপান কোস্ট গার্ড বিমানের সংঘর্ষের একদিন পর কিশিদা সাংবাদিকদের সঙ্গে দেখা করেছিলেন। বলেছেন, এই দুর্ঘটনাটি দুর্যোগকবলিত মানুষকে সহায়তা সরবরাহের ক্ষেত্রে কোনো প্রভাব ফেলবে না।",23.720728275544566,108.0
19826028,72,বিজ্ঞান,জাপানে ভূমিকম্পে নিহত বেড়ে ৬২,"পূর্ব এশিয়ার দেশ জাপানে নতুন বছরের প্রথম দিনে আঘাত হানে শক্তিশালী ভূমিকম্প। এর পর থেকে নিহতের সংখ্যা বেড়েই চলেছে। এখন পর্যন্ত নিহত মানুষের সংখ্যা ৬২ জনে দাঁড়িয়েছে।
এদিকে নিহতের সংখ্যা আরও বাড়তে পারে বলে আশঙ্কা করা হচ্ছে। খবর এএফপির।
বুধবারের এক প্রতিবেদনে বলা হয়েছে, গত সোমবারের শক্তিশালী ভূমিকম্পের জেরে জাপানে নিহতের সংখ্যা বেড়ে ৬২ জনে পৌঁছেছে। উদ্ধারকারীরা বেঁচে যাওয়াদের সন্ধানে বুধবারও মরিয়া হয়ে অনুসন্ধান চালাচ্ছেন।
গত সোমবার জাপানের ইশিকাওয়া অঞ্চলটি ছিল ৭.৬ মাত্রার ভূমিকম্পের কেন্দ্রস্থল, যার ফলে সমুদ্রে বড় বড় ঢেউয়ের সৃষ্টি হয় এবং বহু ভবন ক্ষতিগ্রস্ত হয়। স্থানীয় সময় ৪টা ১০ মিনিটে ভূমিকম্পটি আঘাত হানে। ভূমিকম্পটি হোনশু দ্বীপের নোটো প্রদেশে আঘাত করলে সেখানকার কর্মকর্তারা উপকূলীয় এলাকার লোকজনকে উঁচু জায়গায় সরে যাওয়ার আহ্বান জানান।
এই ভূমিকম্পে সার্বিক ক্ষয়ক্ষতির পরিমাণ এখনো অজানা, তবে বেশ কয়েকটি শহরে বহু ভবন ধসে পড়েছে এবং ধ্বংসস্তূপের নিচে বেশ কিছু মানুষ আটকাও পড়েছেন।
এএফপি বলছে, ইশিকাওয়া অঞ্চলের নোটো প্রদেশ সবচেয়ে বেশি ক্ষয়ক্ষতির মুখে পড়েছে। সেখানে শত শত বিল্ডিং আগুনে পুড়ে গেছে এবং ঘরবাড়ি মাটিতে মিশে গেছে।আঞ্চলিক সরকার মঙ্গলবার রাতে জানিয়েছে, ভূমিকম্পে এখন পর্যন্ত ৬২ জনের মৃত্যু নিশ্চিত করা হয়েছে এবং আরও ২২ জন গুরুতর আহত হয়েছেন।
তবে আফটারশক এবং খারাপ আবহাওয়ার মধ্যে ধ্বংসস্তূপে অনুসন্ধান চালিয়ে যাওয়ায় নিহতের সংখ্যা আরও বাড়তে পারে বলে জানিয়েছে উদ্ধারকারীরা। ৩১ হাজার ৮০০ জনেরও বেশি মানুষ আশ্রয়কেন্দ্রে অবস্থান করছেন বলেও জানিয়েছে তারা।
ইউএসজিএস জানিয়েছে, জাপানের হোনশু দ্বীপের ইশিকাওয়া প্রিফেকচারে আঘাত হানা ভূমিকম্পের মাত্রা ছিল রিখটার স্কেলে ৭.৫।
তবে জাপানি কর্তৃপক্ষ এই কম্পনকে ৭.৬ মাত্রার বলে অভিহিত করেছে। দেশটি বলেছে, গত সোমবার থেকে জাপানে ২১০টিরও বেশি ভূমিকম্প হয়েছে।
প্রসঙ্গত, জাপান প্রতি বছর শত শত ভূমিকম্পের সম্মুখীন হয়ে থাকে এবং দেশটির জনগণের সংখ্যাগরিষ্ঠ অংশই এতে কোনো ক্ষতির শিকার হয় না। তবে ২০১৮ সাল থেকে নোটো উপদ্বীপ অঞ্চলে ভূমিকম্পের সংখ্যা ক্রমাগত বৃদ্ধি পাচ্ছে বলে গত বছর জাপান সরকারের একটি প্রতিবেদনে বলা হয়েছে।",23.37306258236296,109.0
19824692,31,শিক্ষা,সাতক্ষীরায় ইসলাম শিক্ষা বই নিয়ে তোলপাড়,"নতুন শিক্ষাবর্ষে প্রাথমিকের তৃতীয় শ্রেণির ইসলাম ও নৈতিক শিক্ষা বইয়ে (দুর্গা) প্রতিমার ছবি নিয়ে তোলপাড় চলছে।
সোমবার বই উৎসব করে সাতক্ষীরা জেলায় ১ হাজার ৯৪টি প্রাথমিক বিদ্যালয়ের শিক্ষার্থীদের এই ধরনের বই বিতরণ করা হয়। বই বিতরণের কয়েক ঘণ্টা পরই বিষয়টি সামাজিক যোগাযোগমাধ্যমে ছড়িয়ে পড়ে।
বিষয়টি জানার পর স্কুল ও শিক্ষার্থীদের কাছ থেকে এ বই ফেরত নিচ্ছে সাতক্ষীরা জেলা প্রাথমিক শিক্ষা অফিস। এ নিয়ে একটি তদন্ত কমিটি গঠনের উদ্যোগ নিয়েছে জাতীয় শিক্ষাক্রম ও পাঠ্যপুস্তক বোর্ড (এনসিটিবি)।
বিষয়টি নিশ্চিত করে জাতীয় শিক্ষাক্রম ও পাঠ্যপুস্তক বোর্ডের চেয়ারম্যান প্রফেসর মো. ফরহাদুল ইসলাম যুগান্তরকে বলেন, ঘটনা শোনার পরপরই সাতক্ষীরা স্থানীয় প্রশাসনকে স্কুল ও শিক্ষার্থীদের কাছ থেকে এসব বই তুলে আনার নির্দেশ দেওয়া হয়েছে।
সাতক্ষীরা প্রতিনিধি জানায়, সরেজমিনে মঙ্গলবার শহরের টাউন সুলতানপুর সরকারি প্রাথমিক বিদ্যালয়ে গিয়ে দেখা যায়, সহকারী শিক্ষা কর্মকর্তাদের উপস্থিতি ওই বিদ্যালয়ে ইসলাম ধর্মের সব বই জমা দিচ্ছেন বিভিন্ন প্রাথমিক বিদ্যালয়ের শিক্ষকেরা। যারা আসতে কিংবা বই জমা দিতে দেরি করছে তাদেরকে মুঠোফোনে দ্রত বই জমা দেওয়ার নির্দেশনা দিচ্ছেন দায়িত্বরত শিক্ষা কর্মকর্তারা।
সাতক্ষীরা সদর উপজেলার সহকারী শিক্ষা কর্মকর্তারা জানান, সাতক্ষীরা সদর উপজেলায় তৃতীয় শ্রেণির মুসলিম শিক্ষার্থীদের ইসলাম ধর্মের ৮ হাজার ১৫০টি বই বিতরণ করা হয়েছে। আর ঊর্ধ্বতন কর্তৃপক্ষের নির্দেশে আমরা সে বইগুলো পুনরায় সংগ্রহ করছি।
এ ব্যাপারে সাতক্ষীরা সদর উপজেলা নির্বাহী কর্মকর্তা শামীম ভুইয়া চৌধুরী বলেন, প্রিন্টিং মিসটেকের কারণে বইগুলো তুলে নেওয়া হচ্ছে।",23.232692529347357,110.0
19825679,63,বিনোদন,সুশান্তের নিথর দেহ দেখে যে অনুভূতি হয়েছিল অঙ্কিতার,"২০০৯ সালে ‘পবিত্র রিশতা’ ধারাবাহিকে প্রধান দুই চরিত্রে অভিনয় করেন অঙ্কিতা লোখান্ডে ও সুশান্ত সিং রাজপুত। সেই থেকে তাদের সম্পর্কের শুরু। ৬ বছরের দীর্ঘ সম্পর্কে ছিলেন তারা।
২০২০ সালের ১৪ জুন মুম্বাইয়ের বান্দ্রায় নিজের ফ্ল্যাট থেকে উদ্ধার হয়েছিল বলিউড অভিনেতার ঝুলন্ত লাশ। সুশান্তের মৃত্যুতে শোকবিহ্বল হয়ে পড়েছিলেন তার অনুরাগীরা। সুশান্তের সাবেক প্রেমিকা ও টেলিভিশন অভিনেত্রী অঙ্কিতা লোখান্ডে নায়কের মৃত্যুর পর অনেক কথাই বলেছিলেন।
সম্পর্ক ভাঙলেও সুশান্তের জন্য যে তার মনের কোণে জায়গা রয়ে গেছে, সে বিষয়টি বোঝা যেত অঙ্কিতার কথায়। এ মুহূর্তে ‘বিগ বস্ ১৭-এর প্রতিযোগী অঙ্কিতা। সেখানে অভিনেত্রীর অন্য এক রূপ দেখতে পাচ্ছেন অনুরাগীরা। বিগবসের বাড়িতেও নানা আলোচনার মধ্যে উঠে আসে সুশান্তের কথা।
প্রতিযোগীদের মধ্যে অনেকেই আগ্রহী নায়কের বিষয়ে জানতে। তাই অঙ্কিতাকে অনেক সময়ই নানা ধরনের প্রশ্নের সম্মুখীন হতে হয়।
তেমনই একদিন গল্প করতে করতে প্রতিযোগী মুন্নারা চোপড়া তাকে প্রশ্ন করেন, সুশান্ত সম্পর্কে কাউকে নেতিবাচক মন্তব্য করতে দেখলে তিনি কী করেন?
প্রশ্ন শুনে অঙ্কিতা উত্তর দিয়েছিলেন যে, কারও তরফ থেকে কোনো রকম নেতিবাচক মন্তব্য দেখতে পেলেই তিনি তাদের ব্লক করে দেন। তা শুনে মুন্নারা বলেন, “আমার ছবিতে কোনো নেতিবাচক মন্তব্য পড়লে আমি এড়িয়ে যাই।”
তখনই অঙ্কিতা বলেন, “সুশান্তের মৃত্যুর পর এত খারপ খারাপ কথা শুনতে হত আমায়, সেটা আমি নিতে পারতাম না। তাই বাধ্য হতাম।”
আরও পড়ুন:আমিরের মেয়ের বিয়েতে সাবেক ২ স্ত্রী, নেই প্রেমিকা ফাতিমা
তাদের কথোপকথনে উঠে আসে সুশান্তের মৃত্যুর দিনটির কথা। অঙ্কিতা বলেন, “যখন সুশান্তের নিথর দেহের ছবি দেখি, আমার হাত-পা কাঁপছিল। এক জায়গায় স্থির হয়ে গিয়েছিলাম। ভাবছিলাম, মানুষটার মাথায় কত কী ছিল! ও যাওয়ার সঙ্গে সঙ্গে সব কিছু চলে গেল। এক মিনিটে মানুষটা সবার কাছে ‘বডি’ হয়ে গেল।”",22.33373436330511,111.0
19826981,127,রাজনীতি,পোস্টাল ব্যালটে ভোট দিলেন রাষ্ট্রপতি,"দ্বাদশ জাতীয় সংসদ নির্বাচনে ভোট দিয়েছেন রাষ্ট্রপতি মো. সাহাবুদ্দিন। বুধবার দুপুরে বঙ্গভবনে পোস্টাল ব্যালটের মাধ্যমে রাষ্ট্রপতি ও তার সহধর্মিণী ড. রেবেকা সুলতানা ভোট দেন। তারা পাবনা সদরের ভোটার।
এ সময় দেশবাসীকে আগামী ৭ জানুয়ারির নির্বাচনে ভোট দিয়ে নাগরিক দায়িত্ব পালনের আহ্বান জানিয়ে রাষ্ট্রপতি বলেন, ‘আসুন নিজে ভোট দেই, অন্যকে ভোট দিতে উৎসাহিত করি।’
মো. সাহাবুদ্দিন আশা প্রকাশ করেন, সবার অংশগ্রহণে সংসদ নির্বাচন শান্তিপূর্ণ ও উৎসবমুখর পরিবেশে অনুষ্ঠিত হবে। 
এ সময় উপস্থিত ছিলেন রাষ্ট্রপতির কার্যালয়ের সচিব সম্পদ বড়ুয়া, সামরিক সচিব মেজর জেনারেল এস এম সালাহ উদ্দিন ইসলাম, প্রেস সচিব মো. জয়নাল আবেদীন এবং সচিব সংযুক্ত মো. ওয়াহিদুল ইসলাম খান।",22.141353487289376,112.0
19823915,6,রাজনীতি,অচিরেই বিএনপিকে নিষিদ্ধ করা হবে : পরশ,"আওয়ামীলীগ কোনো অবৈধ ক্ষমতা দখলকারী দল নয়, এ দেশের মাটি ও মানুষের দল। অচিরেই বিএনপিকে নিষিদ্ধ করা হবে। যারা যুদ্ধাপরাধীদের দোসর হিসেবে কাজ করে তাদের নির্বাচনে আসার দরকার নেই। তারা পাকিস্তান চলে যাক।
মঙ্গলবার সন্ধ্যায় হবিগঞ্জ জেলার চুনারুঘাট উপজেলার মধ্য বাজারে হবিগঞ্জ-৪ (চুনারুঘাট-মাধবপুর) আসনে আওয়ামী লীগের মনোনীত নৌকার প্রার্থী বেসামরিক বিমান পরিবহন ও পর্যটন প্রতিমন্ত্রী অ্যাডভোকেট মাহবুব আলীর পথসভায় নৌকায় ভোট চেয়ে নেতা কর্মীদের উদ্দেশ্য করে যুবলীগের চেয়ারম্যান শেখ ফজলে শামস পরশ এ কথা বলেন।
এ সময় তিনি সবাইকে ঐক্যবদ্ধ হয়ে শেখ হাসিনার মনোনীত প্রার্থী অ্যাডভোকেট মাহবুব আলীকে বিপুল ভোটে বিজয়ী করতে যুবলীগসহ সব দলীয় নেতাকর্মীদের নির্দেশ দেন।
বেসামরিক বিমান পরিবহন ও পর্যটন প্রতিমন্ত্রী অ্যাডভোকেট মাহবুব আলী বলেন, আওয়ামী লীগের দুঃসময়ে যুবলীগ সামনের সারিতে থেকে ভূমিকা পালন করেছে। আজকেও সব আন্দোলন সংগ্রামে যুবলীগ নেতৃত্ব দিচ্ছে। যুবলীগের নেতারা প্রধানমন্ত্রী শেখ হাসিনার ভ্যানগার্ড হিসেবে কাজ করছে। সারা দেশে তারা নৌকার বিজয় নিশ্চিত করতে কাজ করছে।
পথ সভায় উপস্থিত ছিলেন- অ্যাডভোকেট নিগার সুলতানা যোথী, ঢাকা মহানগর উত্তর আওয়ামী যুবলীগ সভাপতি মো. ইসমাইল হোসেন, কেন্দ্রীয় যুবলীগের যুগ্ম সম্পাদক রফিকুল আলম সৈকত জোয়ারদার, সাংগঠনিক সম্পাদক রেজাউল করিম রকি, মুক্তিযোদ্ধা বিষয়ক সম্পাদক আব্দুল মুকিত চৌধুরী, উপ-তথ্য ও গবেষণা সম্পাদক শেখ মিছির আলী, উপ-সাংস্কৃতিক সম্পাদক ফজলে রাব্বী স্মরণ, উপ-মহিলা সম্পাদক সানজিদা খানম, কেন্দ্রীয় সদস্য এডভোকেট রাজেন চৌধুরী, এডভোকেট সৌরভ, নূর মিয়া, জেলা আওয়ামীলীগের সাধারণ সম্পাদক এডভোকেট আলমগীর চৌধুরী, যুগ্ম সম্পাদক ও হবিগঞ্জ পৌর মেয়র আতাউর রহমান সেলিম, জাকির হোসেন চৌধুরী অসীম, সাংগঠনিক সম্পাদক নূর উদ্দিন চৌধুরী বুলবুল, চুনারুঘাট উপজেলা চেয়ারম্যান আলহাজ্ব আব্দুল কাদির লস্কর, জেলা যুবলীগের সভাপতি আবুল কাসেম চৌধুরী, সাধারণ সম্পাদক মঈন উদ্দিন চৌধুরী সুমন, উপজেলা আওয়ামীলীগের সাধারণ সম্পাদক আনোয়ার আলী, যুগ্ম সম্পাদক ও পৌর মেয়র সাইফুল আলম রুবেল, উপজেলা যুবলীগের সভাপতি আলহাজ্ব লুৎফুর রহমান চৌধুরী, উপজেলা আওয়ামীলীগের সাংগঠনিক সম্পাদক মানিক সরকার, আলহাজ্ব আবেদ হাসনাত চৌধুরী সনজু, নিপেন পাল, ইউপি চেয়ারম্যান মোস্তাফিজুর রহমান রিপন, সাধারণ সম্পাদক কে এম আনোয়ার হোসেন, যুগ্ম সম্পাদক জিল্লুল কাদির লস্কর রিমন, সাংগঠনিক সম্পাদক সারোয়ার আলম আজাদ, আতাউর রহমান মিলন, নূরুল ইসলাম কবির, উপজেলা কৃষকলীগের সাধারণ সম্পাদক শেখ জামালসহ আওয়ামী লীগ, যুবলীগ, কৃষকলীগ, শ্রমিকলীগ, স্বেচ্ছাসেবকলীগ, তাঁতীলীগ ও ছাত্রলীগের নেতারা।
মূল প্রকাশকের সংবাদটি পড়তে এই লিংকে ক্লিক করুন  	Click Here. 
            
উপরের সংবাদ এবং ছবিটি            থেকে সংগ্রহীত এবং এই সংবাদটির মূল প্রকাশক কর্তিক সর্বস্বত্ব সংরক্ষিত।   এই সংবাদটি কোন প্রকার সংশোধন পরিবর্তন অথবা পরিবর্ধন ছাড়া            অফিশিয়াল ওয়েবসাইট থেকে সংগৃহীত। প্রকাশক কর্তিক যে কোনো আপত্তি webbangladeshgroup@ gmail.com গ্রহণ করা হয়। এই সংবাদে প্রকাশিত সংবাদ, তথ্য বা মতবাদ এর সাথে ওয়েব বাংলাদেশ এর কোন সম্পর্ক নাই এবং কোন প্রকার দায় ভার গ্রহণ করে না।
                    

",21.31018012932213,113.0
19826037,80,রাজনীতি,পাকিস্তানে ভোটের আগেই কারচুপি,"আগামী ৮ ফেব্রুয়ারি পাকিস্তানের জাতীয় নির্বাচন। স্থানীয় গণমাধ্যমগুলো বলছে, ভোটের আগেই জোরকদমে চলছে নির্বাচনি কারচুপি।
পাকিস্তানে নির্বাচন সুষ্ঠু হবে না গুঞ্জনের শুরুটা গত বছর থেকেই। সাবেক প্রধানমন্ত্রী ইমরান খানকে দমাতে একের পর এক কারসাজির ডালি সাজাচ্ছে দেশটির সেনা নিয়ন্ত্রিত প্রশাসন। নির্বাচনের আগেই খানের দল তেহরিক-ই-ইনসাফকে (পিটিআই) ভেঙে ফেলার পরিকল্পনাও চলছে পুরোদমে।
বিগত কয়েক মাস থেকে দলের সদস্য ও সমর্থকদের গ্রেফতার করা থেকে শুরু করে দলীয় কর্মীদের শান্তিপূর্ণ সমাবেশের অধিকারের ওপর ক্র্যাকডাউন, জোরপূর্বক গুম, দলীয় নেতাদের পদত্যাগ-কোনো কিছুই বাদ রাখা হয়নি।
এরই মধ্যে নতুন আরেক ফন্দি নিয়ে এসেছে পাকিস্তানের নির্বাচন কমিশন (ইসিপি)। একে একে প্রত্যাখ্যান করছে পিটিআইয়ের বেশির ভাগ প্রার্থীর মনোনয়নপত্র।
পাকিস্তানের মানবাধিকার কমিশনের (এইচআরসিপি) কর্মকর্তা ফারহাতুল্লাহ বাবর মঙ্গলবার এএফপিকে জানিয়েছেন, প্রত্যাখ্যানের প্রকৃতি পরিকল্পিত বলে মনে হচ্ছে। আরও বলেছেন, অনেক সংখ্যক মনোনয়নপত্র যেভাবে প্রত্যাখ্যান করা হয়েছে তা নির্লজ্জ এবং প্রত্যাখ্যানের কারণগুলো খুবই ক্ষীণ।
এইচআরসিপির সহ-চেয়ারপারসন মুনিজায়ে জাহাঙ্গীর বলেছেন, পিটিআইকে পরিকল্পিতভাবে ভেঙে ফেলা হচ্ছে।
সোমবার এপির খবরে বলা হয়েছে, খানের বেশিরভাগ প্রার্থীর মনোনয়নপত্র প্রত্যাখ্যান দেশের নির্বাচন কমিশন সম্পর্কে প্রশ্ন তুলেছে। এইচআরসিপি আসন্ন নির্বাচনের কারচুপি এবং রাজনৈতিক দলের (পিটিআই) পদ্ধতিগতভাবে ভেঙে ফেলা নিয়ে উদ্বেগ প্রকাশ করেছে। বলেছে, প্রাক-নির্বাচন ষড়যন্ত্রের কারণে আগামী মাসে দেশটিতে অবাধ ও সুষ্ঠু সংসদ নির্বাচন হওয়ার সম্ভাবনা কম।
গত সপ্তাহে পাকিস্তানের নির্বাচন কমিশন (ইসিপি) খান এবং তার পিটিআই দলের বেশ কয়েকজন সদস্যের নির্বাচনি মনোনয়ন প্রত্যাখ্যান করেছে। যার মধ্যে শাহ মাহমুদ কুরেশি, আলি আমিন খান গন্ডাপুর, মুরাদ সাইদ এবং ডা. আমজাদ খান রয়েছেন।
জাহাঙ্গীর বলেছেন, অন্য রাজনৈতিক দলগুলোও বিভিন্নভাবে একই ধরনের কৌশলের শিকার হয়েছে। এ পরিকল্পনার তীব্র নিন্দা জানিয়ে আরও বলেছেন, জনগণকে তাদের পছন্দের প্রার্থীকে ভোট দেওয়ার অনুমতি দেওয়া উচিত।
প্রবীণ মানবাধিকার নেতা ফারহাতুল্লাহ বাবর, খান এবং অন্যান্য পিটিআই সদস্যের ব্যালট থেকে দূরে রাখার নির্বাচন কমিশনের সিদ্ধান্তকে প্রকাশ্য প্রাক-নির্বাচন কারচুপি বলে অভিহিত করেছেন।
খান বর্তমানে কারাগারে আছেন। দুর্নীতির দায়ে তিন বছরের সাজা ভোগ করছেন। তিনি অন্যান্য অভিযোগেরও সম্মুখীন হয়েছেন। দুর্নীতির দায়ে সাবেক প্রধানমন্ত্রীকে জাতীয় নির্বাচনে প্রতিদ্বন্দ্বিতা করার অযোগ্য ঘোষণা করা হলেও তিনি নির্বাচনে মনোনয়নপত্র জমা দেন। খানকে দেশটির সবচেয়ে জনপ্রিয় নেতা হিসাবে দেখা হয়।
খান বলেছেন, তিনি শক্তিশালী সামরিক বাহিনীর দ্বারা লক্ষ্যবস্তু হচ্ছেন। যারা তাকে নির্বাচন থেকে দূরে রাখতে চান। তবে সামরিক বাহিনী এটি অস্বীকার করেছে।",21.04034832730087,114.0
19823898,0,আইন,মির্জা ফখরুলের জামিন শুনানি আবারো পেছাল,"প্রধান বিচারপতির বাসভবনে হামলা-ভাঙচুরের ঘটনায় পুলিশের করা মামলায় বিএনপি মহাসচিব মির্জা ফখরুল ইসলাম আলমগীরের জামিন প্রশ্নে হাইকোর্টের রুলের ওপর শুনানি এক সপ্তাহ পিছিয়েছে।
১ থেকে ৭ জানুয়ারি বিএনপির আদালত বর্জন কর্মসূচি চলমান থাকায় বিএনপির আইনজীবীরা জামিন শুনানিতে অংশ নেননি। এরই পরিপ্রেক্ষিতে আদালতের সিনিয়র আইনজীবীদের ব্যস্ত থাকার কারণ দেখিয়ে এক সপ্তাহ সময় আবেদন করেন মির্জা ফখরুলের আইনজীবী অ্যাডভোকেট ওয়ালিউর রহমান।
ওই আবেদনের পরিপ্রেক্ষিতে বুধবার বিচারপতি মো: সেলিম ও বিচারপতি শাহেদ নূরউদ্দিনের হাইকোর্ট বেঞ্চ এ দিন ধার্য করেন। হাইকোর্ট বলেন, জামিন শুনানি আগে এত জরুরি ছিল, এখন পেছাতে এসেছেন কেন?
এর আগে গত ১৭ ডিসেম্বর বিচারপতি মোহাম্মদ সেলিম ও বিচারপতি শাহেদ নূরউদ্দিনের সমন্বয়ে গঠিত হাইকোর্ট বেঞ্চ আলমগীরের জামিন প্রশ্নে রুলের ওপর শুনানির জন্য আজকের দিন ধার্য করেন।
গত ৩ ডিসেম্বর মির্জা ফখরুলের জামিন চেয়ে হাইকোর্টে আবেদন করা হয়। আবেদনটি শুনানির জন্য ৪ ডিসেম্বর কার্যতালিকায় রাখা হয়। ওই দিন হাইকোর্ট বেঞ্চে বিষয়টি শুনানির জন্য আর্জি জানালে সংশ্লিষ্ট বেঞ্চ ৭ ডিসেম্বর দিন ধার্য করেন। ওইদিন শুনানি শেষে তাকে কেন জামিন দেয়া হবে না- এই মর্মে রুল জারি করেন আদালত।
পরে ১৪ ডিসেম্বর সুপ্রিম কোর্টের জ্যেষ্ঠ আইনজীবী জয়নুল আবেদীনের নেতৃত্বে বিএনপিপন্থী আইনজীবীরা বিচারপতি মোহাম্মদ সেলিম ও বিচারপতি শাহেদ নুরুদ্দিনের হাইকোর্ট বেঞ্চে গিয়ে দ্রুত শুনানির জন্য তারিখ চাইলে আদালত ১৭ ডিসেম্বর সময় দেন। পরে তা পিছিয়ে ৩ জানুয়ারি তারিখ নির্ধারণ করা হয়।
গত ২৮ অক্টোবর বিএনপির মহাসমাবেশ চলাকালে সংঘর্ষের সময় কাকরাইলে প্রধান বিচারপতির বাসভবনে হামলা ও ভাঙচুরের ঘটনা ঘটে। এ ঘটনায় পুলিশ রমনা থানায় মামলা দায়ের করে। এরপর ২৯ অক্টোবর সকাল সাড়ে ৯টার দিকে গুলশানের বাসা থেকে মির্জা ফখরুলকে তুলে নিয়ে যায় ডিবি পুলিশ। দিনভর ডিবি কার্যালয়ে রাখার পর তাকে গ্রেফতার দেখিয়ে রাতে আদালতে তোলা হয়। তার পর থেকেই কারাগারে রয়েছেন বিএনপি মহাসচিব।
মির্জা ফখরুল এই মামলাসহ ১১টি মামলায় গ্রেফতার আছেন বলে জানিয়েছেন তার আইনজীবী অ্যাডভোকেট জয়নুল আবেদীন।
প্রধান বিচারপতির বাসভবনে হামলার মামলায় গত ২২ নভেম্বর মির্জা ফখরুল ইসলাম আলমগীরের জামিন আবেদন করলে নিম্ন আদালত তা নামঞ্জুর করেন।
উল্লেখ্য, ওই মামলায় মির্জা ফখরুল ছাড়াও দলটির স্থায়ী কমিটির সদস্য মির্জা আব্বাস, আমীর খসরু মাহমুদ চৌধুরী, ভাইস চেয়ারম্যান বরকত উল্লাহ বুলু, আব্দুল আউয়াল মিন্টু, আহমেদ আজম খান, অ্যাডভোকেট জয়নুল আবেদীন, নিতাই রায় চৌধুরী, শামসুজ্জামান দুদু, এয়ার ভাইস মার্শাল (অব.) আলতাফ হোসেন চৌধুরী, ব্যারিস্টার শাহজাহান ওমর, ঢাকা মহানগর দক্ষিণ বিএনপির আহ্বায়ক আব্দুস সালাম, ভিপি জয়নাল, মহানগর উত্তর বিএনপির ভারপ্রাপ্ত আহ্বায়ক ফরহাদ হালিম ডোনার ও সদস্য সচিব আমিনুল হকসহ ৫৯ নেতাকর্মীকে আসামি করা হয়েছে।
মূল প্রকাশকের সংবাদটি পড়তে এই লিংকে ক্লিক করুন  	Click Here. 
            
উপরের সংবাদ এবং ছবিটি            থেকে সংগ্রহীত এবং এই সংবাদটির মূল প্রকাশক কর্তিক সর্বস্বত্ব সংরক্ষিত।   এই সংবাদটি কোন প্রকার সংশোধন পরিবর্তন অথবা পরিবর্ধন ছাড়া            অফিশিয়াল ওয়েবসাইট থেকে সংগৃহীত। প্রকাশক কর্তিক যে কোনো আপত্তি webbangladeshgroup@ gmail.com গ্রহণ করা হয়। এই সংবাদে প্রকাশিত সংবাদ, তথ্য বা মতবাদ এর সাথে ওয়েব বাংলাদেশ এর কোন সম্পর্ক নাই এবং কোন প্রকার দায় ভার গ্রহণ করে না।
                    

",20.81380557700193,115.0
19826043,84,রাজনীতি,ভিসামুক্ত প্রবেশাধিকার দুদেশের,"একে অপরকে ভিসামুক্ত প্রবেশাধিকার দিচ্ছে চীন ও থাইল্যান্ড। পর্যটন বৃদ্ধির জন্য একটি যুগান্তকারী চুক্তি ঘোষণা করেছে দেশ দুটি। দুদেশের নাগরিকের ভিসার প্রয়োজনীয়তা স্থায়ীভাবে মওকুফ করা হয়েছে।
নতুন বছরে মার্চ থেকে পদক্ষেপটি কার্যকর হবে। থাই প্রধানমন্ত্রী স্রেথা থাভিসিন বিষয়টি নিশ্চিত করেছেন। তার মতে, এ বিষয়টি উভয় দেশের জন্যে পারস্পরিক সুবিধা নিয়ে আসবে।
সেপ্টেম্বরে চীনা নাগরিকদের থাইল্যান্ডে প্রবেশে ভিসার বাধ্যবাধকতা বাতিল করেছিল থাই কর্তৃপক্ষ। মওকুফের মাত্র প্রথম দুদিনের মধ্যে, ২২ হাজারেরও বেশি চীনা দর্শক থাইল্যান্ডে প্রবেশ করেছিলেন।
দ্য টাইমস অব ইন্ডিয়া",20.561556465645825,116.0
19824706,38,অর্থনীতি,এবার ‘ট্রেনবালা’ সুবর্ণ এক্সপ্রেসে,"রেলপথে যাত্রীসেবা ও নিরাপত্তা জোরদারে প্রশংসা কুড়াচ্ছেন ‘ট্রেনবালা’ হিসাবে দায়িত্ব পালনকারী তরুণীরা। এবার মঙ্গলবার সকাল থেকে ঢাকা টু চট্টগ্রাম সুবর্ণ এক্সপ্রেস ট্রেনে যাত্রীসেবায় তারা যুক্ত হয়েছেন। এর আগে ১ ডিসেম্বর থেকে চালু হওয়া ঢাকা-কক্সবাজার রুটের ‘কক্সবাজার এক্সপ্রেস’ ট্রেনে ট্রেনবালা যুক্ত করে রেলওয়ে কর্তৃপক্ষ। ১০ জানুয়ারি থেকে চালু হওয়া ঢাকা টু কক্সবাজার রুটের পর্যটক এক্সপ্রেস ট্রেনেও ট্রেনবালারা যাত্রীসেবার দায়িত্বে থাকবেন।
ইতোমধ্যে ট্রেনের সাধারণ যাত্রীদের কাছে ‘ট্রেনবালা’ হিসাবে সেবা ও আতিথেয়তার মাধ্যমে আস্থা অর্জনের মাধ্যমে তারা নিজেদের পরিচিতি তুলে ধরেছেন। যাত্রীবান্ধব অভিজ্ঞতার সঙ্গে বিনয়ী, ভদ্রতা ও নমনীয়তায়ও তারা এগিয়ে আছেন। কর্তৃপক্ষ বলছেন, এসব তরুণী ট্রেনের যাত্রীসেবায় বিশেষ ভূমিকা রাখছেন।
রেলওয়ে অতিরিক্ত মহাপরিচালক (অপারেশন) সরদার সাহাদাত আলী যুগান্তরকে বলেন, ট্রেনের ভেতর যাত্রীসেবা ও নিরাপত্তায় ট্রেনবালা নামে পরিচিত তরুণীরা প্রশংসা কুড়াচ্ছেন। আমরা ইতোমধ্যে দুটি আন্তঃনগর ট্রেনে এ সেবা যুক্ত করেছি। মঙ্গলবার সুর্বণ এক্সপ্রেস ট্রেনে তারা দায়িত্ব পালন শুরু করেছেন। ১০ জানুয়ারি ঢাকা-কক্সবাজার রুটে পর্যটক এক্সপ্রেস নামে একটি ট্রেন চালু হবে।৭৮৫ আসনের ট্রেনটি কক্সবাজার রেলওয়ে স্টেশন থেকে সকাল ৮টায় ছেড়ে ঢাকা পৌঁছবে বিকাল ৪টা ৩০ মিনিটে। ঢাকা থেকে ভোর ৬টা ১৫ মিনিটে ছেড়ে কক্সবাজারে পৌঁছবে বিকাল ৩টায়। নতুন ওই ট্রেনেও যাত্রীসেবায় এসব তরুণী নিয়োজিত থাকবেন।
রেলওয়ে সংশ্লিষ্ট কর্মকর্তারা বলছেন, এসব ট্রেনবালা খুবই আন্তরিকতার সঙ্গে দায়িত্ব পালন করছেন। অস্থায়ী ভিত্তিতে নিয়োগ পাওয়া এসব তরুণী যাত্রীসেবায় সম্পৃক্ত থাকতে পেরে নিজেরাও গর্বিত। এছাড়া বিনা টিকিটে ট্রেনে যাত্রী তোলা বা অন্য কোনো অনিয়মের সঙ্গে জড়িত না থাকায় তাদের সেবায় যাত্রীদের পাশাপাশি রেল কর্তৃপক্ষও বেশ খুশি।
মঙ্গলবার সুর্বণ এক্সপ্রেসে কমলাপুর স্টেশনে নামেন সাফনান। তিনি জানালেন, তিনিসহ আরও ১০ তরুণী ট্রেনে চট্টগ্রাম থেকে ঢাকায় এসেছেন। যাত্রীদের সেবার পাশাপাশি ট্রেনবালারা বিশেস করে নারী-শিশুদের ওয়াশরুমে আসা-যাওয়ার ক্ষেত্রে আন্তরিক সহযোগিতা করছেন। যাত্রীদের মালামাল রক্ষাসহ ট্রেনে মালামাল তোলা থেকে নামানোর ক্ষেত্রেও তারা সহযোগিতার হাত বাড়িয়ে দিয়েছেন।
অনার্স-মাস্টার্স শেষ করে ট্রেনবালা পেশায় আসা তরুণীদের কয়েকজন যুগান্তরকে জানান, সাধারণ ট্রেনযাত্রীরাও তাদের সঙ্গে ভালো ব্যবহার করছেন। চলন্ত ট্রেনে সেবার কাজ নিশ্চিত করতে নানা চ্যালেঞ্জও রয়েছে। দীর্ঘদিন প্রশিক্ষণ শেষে তারা এ দায়িত্ব নিয়েছেন। তারা কক্সবাজার এক্সপ্রেস ও সুর্বণ এক্সপ্রেস ট্রেনে দিন-রাত যাত্রীসেবায় নিয়োজিত রয়েছেন।
বাংলাদেশ রেলওয়ে অনবোর্ড ক্যাটারিং সার্ভিস প্রোভাইডার ওনার্স অ্যাসোসিয়েশনের সভাপতি ও মেসার্স এসএ করপোরেশনের চেয়ারম্যান মোহাম্মদ শাহ আলম যুগান্তরকে বলেন, আন্তঃনগর সব ট্রেনেই এসব তরুণী যাত্রীসেবায় নিয়োজিত থাকবেন, রেলওয়ে কর্তৃপক্ষ এমনটাই জানিয়েছে। নারী উন্নয়নে এ সিদ্ধান্ত নিশ্চয় প্রশংসনীয়। আমরা তরুণীদের প্রশিক্ষণ দিচ্ছি। তারা অস্থায়ী ভিত্তিতে কাজ করছেন। তাদের সেবায় যাত্রীরা বেশ খুশি হচ্ছেন।
পূর্বাঞ্চল রেলওয়ে মহাব্যবস্থাপক মো. নাজমুল হোসেন যুগান্তরকে বলেন, ১০ জানুয়ারি ঢাকা টু কক্সবাজার পর্যটক এক্সপ্রেস ট্রেন চালু হবে।সেই ট্রেনেও এসব তরুণী যাত্রীসেবায় নিয়োজিত থাকবেন। তাদের পোশাক থেকে শুরু করে ব্যবহার, সেবার ধরন-সবই বিমানবালাদের মতো। আমরা বিমানবালার মতো করেই তাদের প্রশিক্ষিত করে তুলছি।
রেলওয়ে মহাপরিচালক প্রকৌশলী মো. কামরুল আহসান বলেন, এসব তরুণীও সর্বোচ্চ সেবা দিচ্ছেন। পর্যায়ক্রমে সবকটি আন্তঃনগর ট্রেনে ‘ট্রেনবালা’ দেওয়ার পরিকল্পনা নেওয়া হয়েছে। এতে নারীদের কর্মসংস্থানের আরেকটি সুযোগ সৃষ্টি হবে।",20.522933088828054,117.0
19825311,49,খেলাধুলা,হোয়াইটওয়াশ এড়ানোর টেস্টেও ব্যর্থ বাবর,"অস্ট্রেলিয়া সফরে পুরোপুরি ব্যর্থ পাকিস্তানের সাবেক অধিনায়ক বাবর আজম। পার্থ টেস্টে ২১ ও ১৪ রানে আউট হন বাবর, সেই টেস্টে পাকিস্তান হারে ৩৬০ রানের বিশাল ব্যবধানে।
সিরিজের দ্বিতীয় টেস্টে মেলবোর্নে দুই ইনিংসে ১ ও ও ৪১ রানে ফেরেন বাবার আজম। সেই টেস্টে পাকিস্তান হারে ৭৯ রানে।
চলতি সিডনি টেস্টে হোয়াইটওয়াশ এড়াতে নেমেও দায়িত্বশীল ব্যাটিং করতে পারেননি বাবর আজম। প্রথম ইনিংসে ফেরেন মাত্র ২৬ রানে। অস্ট্রেলিয়ায় চলতি সফরে ৫ ইনিংসে বাবরের সংগ্রহ মাত্র ১০৩ রান।
সিডনিতে টেস্টে হোয়াইটওয়াশ এড়াতে নেমে প্রথম ইনিংসে ব্যাটিংয়ে নেমেই বিপর্যয়ে পড়ে যায় পাকিস্তান। ৪৭ রানে হারায় প্রথমসারির ৩ ব্যাটসম্যানের উইকেট। শূন্য রানে ফেরেন দুই ওপেনার আব্দুল্লাহ শফিক ও সায়েম আইয়ুব। সাবেক অধিনায়ক বাবর আজম ফেরেন ২৬ রানে।
দলীয় ৯৬ রানের মধ্যে ফেরেন সৌদ শাকিল (৫) ও শান মাসুদ (৩৫)।
৯৬ রানে ৫ ব্যাটসম্যানের বিদায়ের পর পাকিস্তানের হাল ধরেন মিডলঅর্ডার ৩ ব্যাটসম্যান মোহাম্মদ রিজওয়ান, আগা সালমান ও আমির জামিল। ষষ্ঠ উইকেটে আগা সালমানকে সঙ্গে নিয়ে ১০১ বলে ৯৪ রানের জুটি গড়েন মোহাম্মদ রিজওয়ান। ১০৩ বলে ১০টি চার আর ২টি ছক্কায় ৮৮ রান করে সেঞ্চুরির পথেই ছিলেন রিজয়ান। কিন্তু দলীয় ১৯০ রানে সপ্তম ব্যাটসম্যান হিসেবে ফেরেন এই উইকেটকিপার ব্যাটসম্যান।
এরপর আগা সালমানের সঙ্গে ৩০ রানের জুটি গড়ে ফেরেন সাজিদ খান। ৬ উইকেটে পাকিস্তানের সংগ্রহ ছিল ২২০ রান। এরপর মাত্র ৭ রানের ব্যবধানে ৩ উইকেটের পতন। ১৫ রানে ফেরেন সাজিদ খান। ৬৭ বলে ৮ বাউন্ডারিতে ৫৩ রান করে ফেরেন আগা সালমান। শূন্যরানে ফেরেন হাসান আলী।
শেষ উইকেটে মির হামজাকে সঙ্গে নিয়ে ১৩৩ বলে ৮৬ রানের জুটি গড়েন আমির জামিল। তিনি ৯৭ বলে ৯টি চার আর ৪টি ছক্কার সাহায্যে ৮২ রান করে ফেরেন। তার বিদায়ের মধ্য দিয়ে ৭৭.১ ওভারে ৩১৩ রানে অলআউট হয় পাকিস্তান। অস্ট্রেলিয়ার হয়ে প্যাট কামিন্স ৬১ রানে ৫ উইকেট শিকার করেন। ",20.07618374775501,118.0
19827211,130,শিক্ষা,গাজায় ইসরাইলি হামলায় নিহত ৪১১৯ শিক্ষার্থী,"ফিলিস্তিনের গাজা উপত্যকায় ৭ অক্টোবর থেকে মঙ্গলবার পর্যন্ত ইসরাইলি হামলায় অন্তত চার হাজার ১১৯ শিক্ষার্থী নিহত হয়েছে। এ ছাড়া আহত হয়েছেন আরও সাত হাজার ৫৩৬ শিক্ষার্থী।
মঙ্গলবার ফিলিস্তিনের শিক্ষা মন্ত্রণালয় এ তথ্য জানিয়েছে। খবর ডেইলি সাবাহর।
শিক্ষা মন্ত্রণালয় ফিলিস্তিন বার্তা সংস্থা ওয়াফার উদ্ধৃতি দিয়ে এক বিবৃতিতে জানিয়েছে, গাজা ছাড়াও ইসরাইলি সেনাবাহিনী একই সময়ে অধিকৃত পশ্চিমতীরে ৩৭ স্কুলছাত্রকে হত্যা করেছে। এ সময় আহত হয়েছে আরও ২৮২ শিক্ষার্থী।
বিবৃতিতে আরও বলা হয়েছে, ইসরাইলি সেনাবাহিনীর হাতে গাজায় ২২১ শিক্ষক ও শিক্ষাকর্মী নিহত হয়েছেন। এ ছাড়া আহত হয়েছেন আরও ৭০৩ জন।
অবরুদ্ধ অঞ্চলে নির্বিচারে বোমা হামলা এবং স্থল আক্রমণে এ পর্যন্ত ৩৪৩ শিক্ষাপ্রতিষ্ঠান ক্ষতিগ্রস্ত হয়েছে এবং অধিকৃত পশ্চিমতীরে ৩৮ বিদ্যালয় ক্ষতিগ্রস্ত হয়েছে।
গত ৭ অক্টোবর হামাসের আগ্রাসনের পর থেকে ইসরাইল গাজা উপত্যকায় নির্বিচারে হামলা চালিয়ে যাচ্ছে। এই হামলায় গাজায় নিহত ছাড়িয়েছে ২২ হাজার, যাদের বেশিরভাগই নারী ও শিশু। এ ছাড়া আহত হয়েছেন ৫৭ হাজার ৬৯৭ জন।
এ পর্যন্ত হামাসের হামলায় এক হাজার ১৪০ ইসরাইলি নিহত হয়েছেন।",19.91709120140469,119.0
19823912,3,রাজনীতি,ভয়াবহ দুঃশাসন চলছে দেশে,"দেশে ভয়াবহ দুঃশাসন চলছে অভিযোগ করে বিএনপির জ্যেষ্ঠ যুগ্ম মহাসচিব রুহুল কবির রিজভী বলেছেন, ‘সরকারের সীমাহীন নিপীড়ন–নির্যাতনের কারণে দেশের জনগণ এখন কথা বলতে পারে না।’
গতকাল মঙ্গলবার বিকেলে ভার্চ্যুয়াল সংবাদ সম্মেলনে তিনি এ কথা বলেন। এর আগে সকালে রাজধানীর বিভিন্ন এলাকায় প্রচারপত্র বিতরণ করেন বিএনপির নেতা–কর্মীরা।
রিজভী বলেন, ‘আমরা যখন লিফলেট বিতরণ করতে যাই, অনেকেই আমাদের সঙ্গে হাত মেলান। চোখের ভাষায় বোঝা যায় তাদের সম্মতি আছে আমাদের কর্মসূচিতে।’
বিএনপির এই নেতা বলেন, ‘সরকারের সীমাহীন নিপীড়ন–নির্যাতনের কারণে দেশে দুঃশাসন এতটাই তীব্র হয়েছে যে স্বাভাবিকভাবে জীবন যাপন করা যাচ্ছে না। যারা সত্য কথা বলবে, তাদের নামে হবে নাশকতাসহ ভয়ংকর সব মামলা।’
রিজভী বলেন, ‘এ দেশে গণতন্ত্রের জন্য সংগ্রাম হয়েছে, আন্দোলন হয়েছে। স্বৈরাচার এরশাদের বিরুদ্ধেও আন্দোলন হয়েছে। সেই আন্দোলনে আমিও আহত হয়েছি, আমার পেটে গুলি লেগেছিল। সেই গণতন্ত্রের আন্দোলনের চিহ্ন এখন আমি বয়ে বেড়াচ্ছি। এখনো কেন এই দেশে গণতন্ত্রের জন্য আন্দোলন করতে হবে? এখনো কেন মতপ্রকাশের স্বাধীনতার জন্য কথা বলতে হচ্ছে।’
বিএনপি ও সমমনা দলের নেতা–কর্মীদের প্রতি অনুরোধ জানিয়ে রুহুল কবির রিজভী বলেন, ‘আমরা যে লিফলেট বিতরণ করছি আপনাদের কাছে, অনুরোধ করব, এই লিফলেট প্রতি ঘরে ঘরে নিয়ে যাবেন। সবার হাতে হাতে পৌঁছানোর ব্যবস্থা করবেন।
এটা শুধু শহরে বা নগরে দিলেই হবে না, এটা থানা পর্যায়ে, ইউনিয়ন পর্যায়ে এবং ওয়ার্ড পর্যায়ে প্রতিটি ঘরে নিয়ে যেতে হবে। কারণ, এই কর্মসূচির প্রতি জনগণের সমর্থন রয়েছে। সরকারের অনাচারের বিরুদ্ধে আপনারা যে লিফলেট বিতরণ করছেন, জনগণের ভাষা এই লিফলেটের মধ্যে লিপিবদ্ধ হয়েছে।’
সংবাদ সম্মেলনে রুহুল কবির রিজভী অভিযোগ করেন, গত ২৪ ঘণ্টায় সারা দেশে বিএনপির ১০৫ জনের বেশি নেতা–কর্মীকে গ্রেপ্তার করা হয়েছে। এ সময় মামলা হয়েছে ৪টি। এসব মামলায় আসামি করা হয়েছে ৩২৫ জনের বেশি নেতা–কর্মীকে।
মূল প্রকাশকের সংবাদটি পড়তে এই লিংকে ক্লিক করুন  	Click Here. 
            
উপরের সংবাদ এবং ছবিটি            থেকে সংগ্রহীত এবং এই সংবাদটির মূল প্রকাশক কর্তিক সর্বস্বত্ব সংরক্ষিত।   এই সংবাদটি কোন প্রকার সংশোধন পরিবর্তন অথবা পরিবর্ধন ছাড়া            অফিশিয়াল ওয়েবসাইট থেকে সংগৃহীত। প্রকাশক কর্তিক যে কোনো আপত্তি webbangladeshgroup@ gmail.com গ্রহণ করা হয়। এই সংবাদে প্রকাশিত সংবাদ, তথ্য বা মতবাদ এর সাথে ওয়েব বাংলাদেশ এর কোন সম্পর্ক নাই এবং কোন প্রকার দায় ভার গ্রহণ করে না।
                    

",19.777900148038185,120.0
19825310,48,খেলাধুলা,নতুন বছরের শুরুতেই ফিরলেন অধিনায়ক উইলিয়ামসন,"চোট কাটিয়ে বিশ্বকাপ দিয়ে ওয়ানডেতে ফেরার পর বাংলাদেশ সফরে টেস্টও খেলেছেন কেইন উইলিয়ামসন। তবে গত মাসে বাংলাদেশের বিপক্ষে ঘরের মাঠে ওয়ানডে ও টি-টোয়েন্টিসিরিজে বিশ্রাম দেওয়া হয়েছিল নিউজিল্যান্ডের এই তারকা ব্যাটারকে।
নতুন বছরের শুরুতে অধিনায়ক হিসাবেই টি-টোয়েন্টিদলে ফিরলেন উইলিয়ামসন। পাকিস্তানের বিপক্ষে আগামী ১৩ জানুয়ারি শুরু হতে যাওয়া পাঁচ ম্যাচের টি-টোয়েন্টিসিরিজের জন্য বুধবার তারকা ক্রিকেটারদের ফিরিয়ে ১৫ সদস্যের দল ঘোষণা করেছে নিউজিল্যান্ড।
উইলিয়ামসন ও ডেভন কনওয়ের পাশাপাশি চোট কাটিয়ে দলে ফিরেছেন দুই পেসার ম্যাট হেনরি ও লকি ফার্গুসনও। তবে সিরিজের সব ম্যাচে খেলবেন না উইলিয়ামসন ও ফার্গুসন। তৃতীয় ম্যাচে বিশ্রাম পাবেন কিউই অধিনায়ক উইলিয়ামসন। তার জায়গায় নেতৃত্ব দেবেন মিচেল স্যান্টনার।
এছাড়া ফার্গুসন দলে যোগ দেবেন শেষ তিন ম্যাচে। তার জায়গায় প্রথম দুই ম্যাচে থাকবেন বেন সিয়ার্স। তৃতীয় ম্যাচের দলে উইলিয়ামসনের জায়গায় নেওয়া হয়েছে অভিষেকের অপেক্ষায় থাকা জশ ক্লার্কসনকে।",19.519516185984656,121.0
19826134,89,রাজনীতি,নির্বাচনে সেনাবাহিনী কী কাজ করে?,"আসন্ন জাতীয় সংসদ নির্বাচনে আইনশৃঙ্খলা পরিস্থিতি ঠিক রাখতে বেসামরিক প্রশাসনের সহায়তায় মাঠে নেমেছে সেনাবাহিনী। বাংলাদেশে আগের সব জাতীয় নির্বাচনের মতো এবারও মোতায়েন করা হয়েছে সেনাবাহিনী।
বুধবার থেকে ১০ জানুয়ারি পর্যন্ত সব আসনে সেনাবাহিনীর উপস্থিতি থাকবে বলে জানিয়েছে নির্বাচন কমিশন।
আসন্ন নির্বাচন সামনে রেখে পুলিশ, আনসার, র্যাব, বিজিবির মতো বাহিনীগুলোর সঙ্গেই দায়িত্ব পালন করবে সেনাবাহিনী। অতীতেও নির্বাচনের সময় বেসামরিক প্রশাসনকে সহায়তা করতে সেনাবাহিনী ‘স্ট্রাইকিং ফোর্স’ হিসেবে কাজ করেছে।
স্বাভাবিকভাবেই প্রশ্ন ওঠে— নির্বাচন ঘিরে আইনশৃঙ্খলা রক্ষাকারী বেসামরিক বাহিনীগুলো সক্রিয় থাকার পরও কেন সেনাবাহিনীকে নির্বাচনের দায়িত্ব পালন করার জন্য আহ্বান করা হয়? তাদের দায়িত্ব বা কতটুকু?
যেসব কাজ সেনাবাহিনী করতে পারবে, যেগুলো করতে পারবে নানির্বাচন কমিশন বলছে, ‘স্থানীয় বেসামরিক প্রশাসনকে’ সহায়তা করার জন্য ‘ইন এইড টু সিভিল পাওয়ার’-এর আওতায় সশস্ত্র বাহিনীকে নির্বাচনি দায়িত্বে মোতায়েন করা হবে।
নির্বাচন কমিশন সচিব জাহাংগীর আলম বলেন, রিটার্নিং অফিসার ও সহকারী রিটার্নিং অফিসারের সঙ্গে পরামর্শ করে স্ট্রাইকিং ফোর্স হিসেবে দায়িত্ব পালন করবে সেনাবাহিনী।
তিনি বলেন, সেনাবাহিনী নির্বাচনি আসনের বিভিন্ন নোডাল পয়েন্টে অবস্থান করবে। কোনো সংকটের ক্ষেত্রে নির্বাহী ম্যাজিস্ট্রেটকে সঙ্গে নিয়ে তারা ঘটনাস্থলে যাবে। এর পর নির্বাহী ম্যাজিস্ট্রেটের নির্দেশ অনুযায়ী তারা কাজ করবে।
কোন আসনের কোথায় এবং কতগুলো ‘নোডাল পয়েন্ট’ থাকবে, তা নির্ধারণ করবেন আসন সংশ্লিষ্ট স্থানীয় প্রশাসনের কর্মকর্তারা। রিটার্নিং অফিসার, সহকারী রিটার্নিং অফিসার, পুলিশ সুপারসহ স্থানীয় প্রশাসনের কর্মকর্তারা নির্ধারণ করবেন সেনাবাহিনী কোথায় অবস্থান করবে।
স্বরাষ্ট্র মন্ত্রণালয় নির্বাচনি আসনগুলোকে গুরুত্বপূর্ণ, অতিগুরুত্বপূর্ণ ও সাধারণ – এই তিন ভাগে ভাগ করেছে।
ভোটকেন্দ্রে বড় ধরনের গোলযোগ যদি পুলিশ বা স্থানীয় প্রশাসন সামাল দিতে না পারে তখন নির্বাহী ম্যাজিস্ট্রেটের নেতৃত্বে সেনাবাহিনী ঘটনাস্থলে যাবে এবং ম্যাজিস্ট্রেটের নির্দেশ অনুযায়ী সেখানে পদক্ষেপ নেবে।
সিআরপিসির দণ্ডবিধি অনুযায়ী ম্যাজিস্ট্রেটের নির্দেশে ঘটনাস্থলে সেনাবাহিনী বল প্রয়োগ থেকে শুরু করে আইনশৃঙ্খলা রক্ষায় প্রয়োজনীয় পদক্ষেপ নিতে পারবে।
উদাহরণ হিসেবে তিনি বলেছেন, যদি ভোটকেন্দ্রে যাওয়ার একটি রাস্তা কেউ বন্ধ করে রাখে, তা হলে ম্যাজিস্ট্রেটের নেতৃত্বে সেনাবাহিনী সেখানে যাবে এবং ম্যাজিস্ট্রেটের নির্দেশে বুঝিয়ে বা বল প্রয়োগ করে সেখানকার পরিস্থিতি স্বাভাবিক করার ব্যবস্থা করবে।
আইন অনুযায়ী, নির্বাচনের সময় সেনাবাহিনীর সঙ্গে নির্বাহী ম্যাজিস্ট্রেট থাকায় ম্যাজিস্ট্রেটের নির্দেশে তারা প্রয়োজনে কোনো ব্যক্তিকে গ্রেফতার করতে পারে।
তবে আইনশৃঙ্খলা রক্ষার কাজে নিয়োজিত থাকলেও সেনাবাহিনী কোনো ঘটনায় মামলা করতে পারবে না বলে জানান নির্বাচন কমিশন সচিব মি. আলম।
কেন সেনাবাহিনী মোতায়েন?এবারের নির্বাচনে সব রাজনৈতিক দল অংশ নিচ্ছে না বলে অন্যান্য বারের তুলনায় সহিংসতার সম্ভাবনা কম বলে ধারণা করা হচ্ছে। কাজেই নির্বাচনে সেনাবাহিনী মোতায়েন করার যৌক্তিকতা নিয়ে প্রশ্ন তুলেছেন অনেক নির্বাচন পর্যবেক্ষক ও বিশ্লেষক।
আবার অনেক বিশেষজ্ঞের মতে, অন্য যে কোনো নির্বাচনের ক্ষেত্রে যে ধরনের পদক্ষেপ নেওয়া হত, কমিশন সেরকমভাবেই নির্বাচনের প্রস্ততি নিচ্ছে।
সাবেক নির্বাচন কমিশনার বিগ্রেডিয়ার সাখাওয়াত হোসেন বলছিলেন, সেনাবাহিনী মোতায়েনের প্রয়োজন আছে, না নাই সেটি এখানে বিষয় নয়। সব দলের অংশগ্রহণে নির্বাচন হলে কমিশন যা যা করত, ঠিক তাই করছে এই নির্বাচনের ক্ষেত্রেও।
পাশাপাশি সাবেক এই নির্বাচন কমিশনার মনে করছেন যে নির্বাচনের পূর্ণ প্রস্তুতি নেওয়ার মাধ্যমে কমিশন আন্তর্জাতিক পক্ষগুলোকেও একটি বার্তা দিতে চাইছে।
তিনি বলেন, এই নির্বাচনকে ঘিরে নির্বাচন কমিশনের ওপর যে আন্তর্জাতিক চাপ রয়েছে, তা সিইসি নিজেই বলছেন। হয়তো তারা আন্তর্জাতিক পক্ষগুলোকে বলার চেষ্টা করছেন যে সাংবিধানিক স্বায়ত্তশাসিত প্রতিষ্ঠান হিসেবে আমাদের দায়িত্ব আমরা সব সতর্কতা মেনে পালন করেছি। তারা হয়তো একটা বার্তা দিতে চাচ্ছেন যে, সংবিধান অনুযায়ী আমরা আমাদের কাজে গাফিলতি করি নাই।
অর্থাৎ, নির্বাচন কমিশনের ভূমিকা নিয়ে আন্তর্জাতিক পর্যায় থেকে যেন সমালোচনা বা প্রশ্ন তৈরি না হয়, তা নিশ্চিত করতে কমিশন যথাযথ প্রস্তুতি নিচ্ছে বলে মনে করেন মি. হোসেন।
বাংলাদেশের নির্বাচনে সেনাবাহিনী মোতায়েনের ইতিহাসস্বাধীন বাংলাদেশের প্রথম নির্বাচন থেকেই নির্বাচনকে ঘিরে সেনাবাহিনী মোতায়েনের রেওয়াজ চলে আসছে।
১৯৭৩ সালের নির্বাচন থেকে বাংলাদেশে সেনাবাহিনী মোতায়েনের চল শুরু হয়েছে বলে বলছিলেন ব্রিগেডিয়ার সাখাওয়াত হোসেন।
‘১৯৭৩ সালের নির্বাচনে বেশিসংখ্যক পুলিশ ছিল না। অন্যান্য বাহিনীতেও যথেষ্ট পরিমাণ সদস্য ছিল না। তাই জনবল বাড়ানোর জন্য সেই সময় সেনাবাহিনীকে ডাকা হয়েছিল।’
‘এর পর ১৯৯১ সালের আগ পর্যন্ত সব নির্বাচনই হয়েছে সেনা সমর্থিত প্রশাসনের অধীনে। স্বাভাবিকভাবেই সেসব নির্বাচনে সেনা উপস্থিতি ছিল’, জানাচ্ছেন তিনি।
আগের নির্বাচনগুলোর ঐ ধারাই ১৯৯১ সালের নির্বাচনে অনুসরণ করা হয় এবং নিরাপত্তা নিশ্চিত করার জন্য সেনাবাহিনী মোতায়েন করা হয় বলে মন্তব্য করেন মি. সাখাওয়াত হোসেন।
এর পর ১৯৯৬ সালের ১৫ ফেব্রুয়ারির 'একতরফা নির্বাচন'সহ সে বছরের ১২ জুন ও ২০০১ সালের ১ অক্টোবর হওয়া নির্বাচনেও সেনাবাহিনী মোতায়েন করা হয়েছিল।
এর পর ২০০৮ সালের নির্বাচন অনুষ্ঠিতই হয় সেনাবাহিনী সমর্থিত তত্ত্বাবধায়ক সরকারের অধীনে।
২০১৪ সালে পরের নির্বাচনে মোট ১৫ দিনের জন্য নিয়োজিত হয়েছিল সেনাবাহিনী।
সবশেষ ২০১৮ সালের নির্বাচনের সময় ৩৮৮ উপজেলায় ৩৫ হাজারেরও বেশি সশস্ত্র বাহিনীর সদস্য মোতায়েন করা হয়েছিল।
সূত্র: বিবিসি",18.941138143228073,122.0
19826000,69,শিক্ষা,আর পরিবার নিতে পারবে না বিদেশি শিক্ষার্থীরা,"যুক্তরাজ্যে পরিবার নিতে পারবে না বিদেশি শিক্ষার্থীরা। নতুন করে এ নিয়ম কার্যকর করবে ব্রিটিশ সরকার। অভিবাসন সীমিত করার পদক্ষেপ হিসাবে এমন উদ্যোগ নেওয়া হচ্ছে।
ভিসা ব্যবস্থার অপব্যবহার রোধে সরকারের জোর প্রচেষ্টার অংশ হিসাবে গত বছরের মে মাসে এ পরিবর্তনের কথা ঘোষণা করে ব্রিটিশ সরকার। এ বছর থেকেই এ নীতি কার্যকর করা শুরু হয়েছে। বুধবার টাইমস অব ইন্ডিয়ার প্রতিবেদনে এ তথ্য উঠে আসে।
প্রতিবেদনে বলা হয়, চলমান জানুয়ারি মাস থেকে শিক্ষাক্রম শুরু করা আন্তর্জাতিক শিক্ষার্থীরা তার ওপর নির্ভরশীল সদস্যদের যুক্তরাজ্যে নিয়ে যেতে পারবেন না। তবে স্নাতকোত্তর গবেষণা কোর্স করা বা সরকারের অনুদানের বৃত্তি পেয়ে কোর্স করা শিক্ষার্থীরা তাদের ওপর নির্ভরশীল সদস্যদের যুক্তরাজ্যে নিয়ে যেতে পারবেন।
নতুন এই নিয়মের ফলে প্রতিবছর প্রায় ১ লাখ ৪০ হাজার মানুষের যুক্তরাজ্যে আসা কমবে বলে জানিয়েছেন মন্ত্রিসভার এক সদস্য।",18.526775655529903,123.0
19825661,61,বিনোদন,শাহরুখকে খুন করতে চেয়েছিলেন গৌরীর ভাই!,"শাহরুখ তখন ২৬ বছরের টগবগে তরুণ আর গৌরীর বয়স ২১ বছর। পাঞ্জাবি পরিবারের মেয়ে গৌরী। মুসলিম পরিবারের ছেলে শাহরুখ। যদিও ধর্ম দুজনের ভালোবাসায় অন্তরায় হতে পারেনি। তবু মুসলিম ছেলে শাহরুখের সঙ্গে বিয়েতে আপত্তি ছিল গৌরীর পরিবারের। বাদসাধেন তার ভাই বিক্রান্ত ছিব্বড়।
হিন্দু পরিবারের মেয়ের সঙ্গে প্রেম করায় গৌরীর ভাইয়ের এক সময় চক্ষুশূল হতে হয় শাহরুখকে। চূড়ান্ত বিদ্বেষ, শাহরুখকে দেখলেই নাকি খুনে রাগ চেপে যেত গৌরীর ভাইয়ের।
অনেক অনেক কাঠ-খড় পুড়িয়ে শেষে ১৯৯১ সালের ২৫ অক্টোবর গৌরীকে বিয়ে করেন শাহরুখ।
এক সাক্ষাৎকারে গৌরী বলেন, ‘আমার ভাই বিক্রান্তের চক্ষুশূল ছিল শাহরুখ। যদিও মানুষ হিসেবে আমার ভাই শান্ত প্রকৃতির ও উদার; কিন্তু শাহরুখকে দেখলেই ওর মুখ-চোখ লাল হয়ে যেত। আসলে আমাকে নিয়ে ভীষণ স্পর্শকাতর ছিল। মনে মনে কতবার যে শাহরুখকে ও খুন করেছে, তার কোনো কূল-কিনারা নেই।’
শুধু যে রাগ দেখিয়ে ক্ষান্ত হয়েছেন এমনটা নয়, শাহরুখকে মারার হুমকি পর্যন্তও দেন; কিন্তু গোটা ঘটনায় শাহরুখের কী প্রতিক্রিয়া ছিল?
গৌরী বলেন, সবটাই জানতেন শাহরুখ। তবে কখনো পাল্টা রাগ দেখাননি তিনি। গৌরীর ভাইয়ের প্রায় চার বছর সময় লাগে শাহরুখকে মেনে নিতে।",18.064646633470094,124.0
19825326,56,খেলাধুলা,বিপিএলের উইকেটে বিশ্বকাপের ছোঁয়া!,"বড় টুর্নামেন্টগুলোতে ভালো করতে না পারার পর ঘুরেফিরে আসে ঘরোয়া ক্রিকেটের উইকেট প্রসঙ্গ। ঘরের মাঠে কেমন উইকেটে খেলা হয় আর দেশের বাইরের গিয়ে কেমন উইকেটে খেলতে হয়, এ নিয়ে শুরু হয় গবেষণা। ভারতে ওয়ানডে বিশ্বকাপে ব্যর্থ হওয়ার পরও উইকেট নিয়ে কথা উঠেছে।
এ বছর টি-টোয়েন্টিবিশ্বকাপ হবে ওয়েস্ট ইন্ডিজ ও যুক্তরাষ্ট্রে। বুধবার বিসিবির গ্রাউন্ডস কমিটির চেয়ারম্যান মাহবুবুল আনাম জানালেন, বিশ্বকাপের মতো বাংলাদেশ প্রিমিয়ার লিগের (বিপিএল) উইকেট তৈরি করা হবে।
মিরপুর শেরেবাংলা জাতীয় ক্রিকেট স্টেডিয়ামে তিনি বলেন, ‘টি-টোয়েন্টিব্যাটারদের খেলা। আমরা চাই বিপিএলে প্রচুর রান হোক। শুধু উইকেট হলে হবে না, ব্যাটারদেরও দক্ষতা থাকতে হবে। আমরা আগামী বিশ্বকাপকে সামনে রেখে কিছু পরিকল্পনা নিয়ে এগোচ্ছি। যে ধরনের উইকেট আইসিসি আন্তর্জাতিক ইভেন্টগুলোতে তৈরি করার চেষ্টা করে, আমরাও সেরকম করব।’
বিপিএলের প্রতি আসরের শুরুতে শীত ও কুয়াশার কারণে উইকেটে সেভাবে রান থাকে না। এবারও সেই শঙ্কা রয়েছে। মাহবুবুল আনাম বলেন, ‘আবহাওয়া একটা ব্যাপার। শৈত্যপ্রবাহ চলছে। তাতে হয়তো শুরুতে আমরা সমস্যার মুখোমুখি হব। আমাদের প্রচেষ্টা থাকবে আগামী বিশ্বকাপের উইকেটের সঙ্গে মিল রেখে বানানো, যেন ক্রিকেটাররা প্রস্তুতি হিসাবে ব্যবহার করতে পারে।’
তিনি বলেন, ‘গত বিপিএলেও আমরা ভালো উইকেট পেয়েছি। বেশ রান হয়েছিল। এটা সম্ভব। আমাদের কিউরেটরদের যে দক্ষতা, তাতে তাদের দিয়েই ভালো উইকেট তৈরি করা সম্ভব।’ বিপিএল শুরু হবে ১৯ জানুয়ারি। এবারও ঢাকা, চট্টগ্রাম ও সিলেটÑএই তিন ভেন্যুতে টুর্নামেন্ট অনুষ্ঠিত হবে।
এদিকে নিউজিল্যান্ডের বিপক্ষে টেস্টে বাজে উইকেটের জন্য মিরপুর যে ডিমেরিট পয়েন্ট পেয়েছে সেটা কাটানোর চেষ্টা করছে বিসিবি।
মাহবুবুল আনাম বলেন, ‘ডিমেরিট পয়েন্ট প্রত্যাহারের জন্য আমরা আপিল করব। সেটি এখন প্রক্রিয়াধীন। বোর্ডের প্রধান নির্বাহী এ বিষয়টি নিয়ে আইসিসির সঙ্গে কাজ করছেন। ডিমেরিট পয়েন্ট খুবই হতাশার। আবহাওয়া আমাদেরকে ভালো উইকেট তৈরি করতে দেয়নি। ডিমেরিট পয়েন্ট দেওয়ার পর যখন প্রমাণ হয় যে, অন্যান্য পরিস্থিতির কারণে উইকেট তৈরিতে বিঘ্নিঘটেছে, তখন ডিমেরিট পয়েন্ট তুলে নেওয়া হয়।’",16.07680127772757,125.0
19825997,68,খেলাধুলা,"রাশিয়ার ‘আসল’ শত্রু কে, যা বললেন পুতিন","রাশিয়ার প্রেসিডেন্ট ভ্লাদিমির পুতিন বলেছেন, ইউক্রেন নয়, রাশিয়ার আসল শত্রুসম্মিলিত পশ্চিমা দেশগুলোর জোট। ইউক্রেন কেবলমাত্র তাদের একটি অস্ত্র। ইউক্রেনের মাধ্যমে তারা নিজেদের সমস্যা সমাধানের চেষ্টা করছে। এই অস্ত্র দিয়েই রাশিয়াকে পরাস্ত করতে চায় পশ্চিমারা।
সোমবার মস্কোর একটি সামরিক হাসপাতালে ইউক্রেনে আহত সেনাদের সঙ্গে দেখতে গিয়ে তিনি এ কথা বলেন। এ সময় ইউক্রেনের জন্য পশ্চিমা দেশগুলোর অব্যাহত সমর্থনের বিষয়ে সাংবাদিকদের প্রশ্নের জবাব দেন পুতিন। পুতিন আরও বলেন, মস্কো ও কিয়েভের মধ্যে দ্বন্দ্বও পশ্চিমা দেশগুলোর হাতে সাজানো। তারা রাশিয়াকে পরাজিত করতে চায়। তবে পশ্চিমারা তাদের লক্ষ্য অর্জনে ব্যর্থ হয়েছে।
তিনি বলেন, যারা কিছুদিন আগেও রাশিয়াকে পরাজয়ের কথা বলতেন, তারাই এখন কিভাবে দ্রুত সংঘাতের অবসান ঘটানো যায় সেই রাস্তা খুঁজছে।
পুতিন বলেন, রাশিয়াও দ্বন্দ্ব শেষ করতে চায়। তবে শুধুমাত্র রাশিয়ার দেওয়া শর্ত অনুযায়ীই সংঘাত শেষ হবে।
রুশ প্রেসিডেন্ট বলেন, আমাদের আজীবন লড়াই করার ইচ্ছা নেই, তবে আমরা আমাদের অবস্থান ছাড়তে যাচ্ছি না।
পুতিন বলেন, আপনারা দেখেছেন যে, যুদ্ধক্ষেত্র থেকে তারা ধীরে ধীরে পিছু হঠছে। যুদ্ধক্ষেত্রের পরিস্থিতি পরিবর্তন হচ্ছে। তথাকথিত সভ্য পশ্চিমারা একজোট হয়ে আমাদের বিরুদ্ধে লড়াই করছে, তা সত্ত্বেও তারা হারছে।",15.649089433311534,126.0
19825308,46,খেলাধুলা,টাইগারদের জন্য কোচ খুঁজছে বিসিবি,"বিশ্বকাপ শেষে কোচিং স্টাফের অনেকের চুক্তি শেষ হয়েছে।বাংলাদেশ ক্রিকেট বোর্ড (বিসিবি) নতুন কোচিং স্টাফ নিয়োগ দিতে বিজ্ঞপ্তি দিয়েছে। ফিটনেস অ্যান্ড কন্ডিশনিং কোচ, ব্যাটিং কোচ ও বোলিং কোচ এই তিন পদে নতুন নিয়োগ দেওয়া হবে।
বিশ্বকাপের আগে দায়িত্ব ছাড়েন জেমি সিডন্স। এরপর কাউকে দায়িত্ব দেওয়া হয়নি। প্রধান কোচ চন্ডিকা হাথুরুসিংহে ও তার সহকারী নিক পোথাস দায়িত্ব সামলেছেন। এছাড়া বিশ্বকাপের পর পেস বোলিং কোচ অ্যালান ডোনাল্ডও বিদায় নিয়েছেন।
বাংলাদেশ দলের দীর্ঘদিনের কম্পিউটার অ্যানালিস্ট ভারতের শ্রীনিবাসন চন্দ্রশেখর বিশ্বকাপের পর সরে গেছেন। তার জায়গায়ও যোগ্য কাউকে খুঁজছে বিসিবি।
এছাড়া স্পিন বোলিং কোচের পদ খালি থাকলেও এ নিয়ে কোনো বিজ্ঞপ্তি দেখা যায়নি বিসিবির ওয়েবসাইটে। ২০ জানুয়ারির মধ্যে আগ্রহীদের আবেদন করতে বলা হয়েছে।",15.50539658229958,127.0
19825314,52,খেলাধুলা,তিন অধিনায়কের যুগে শ্রীলংকা,"নিজেদের ক্রিকেট ইতিহাসে এই প্রথম তিন অধিনায়কের যুগে প্রবেশ করল শ্রীলংকা। জিম্বাবুয়ে ও আফগানিস্তানের বিপক্ষে সিরিজ সামনে রেখে বুধবার তিন সংস্করণের জন্য তিন ভিন্ন অধিনায়কের নাম ঘোষণা করেন শ্রীলংকার প্রধান নির্বাচক উপুল থারাঙ্গা।
টেস্টে শ্রীলংকাকে নেতৃত্ব দেবেন ৩২ বছর বয়সি ব্যাটিং অলরাউন্ডার ধনঞ্জয়া ডি সিলভা। ওয়ানডে অধিনায়ক কুশল মেন্ডিন ও টি ২০ দলের নেতৃত্বে ওয়ানিন্দু হাসারাঙ্গা।
আগামী জুনে ওয়েস্ট ইন্ডিজ ও যুক্তরাষ্ট্রে ২০২৪ টি-টোয়েন্টিবিশ্বকাপে হাসারাঙ্গার নেতৃত্বে খেলবে শ্রীলংকা। আর ২০২৭ ওয়ানডে বিশ্বকাপ পর্যন্ত এই সংস্করণের নেতৃত্বে থাকবেন মেন্ডিস।",15.348702931350113,128.0
19826082,88,খেলাধুলা,সাকিবের পক্ষে ভোটের মাঠে সৌম্য,"নিউজিল্যান্ড থেকে গত পরশু দেশে ফিরেছে বাংলাদেশ জাতীয় ক্রিকেট দল। দেশে ফিরেই সাকিবের পক্ষে প্রচারণায় নেমে পড়েছেন সৌম্য সরকার।
বুধবার দুপুরে মাগুরা শহরের কাঁচাবাজার থেকে শুরু করে ঢাকা রোড হয়ে ভায়না মোড় ও কাটাখালী এলাকায় সাকিবের পক্ষে প্রচারণা চালান সৌম্যসহ অন্যান্য ক্রিকেটাররা। এ সময় ক্রিকেটারদের কাছে পেয়ে অনেককেই সেলফি তুলতে দেখা যায়।
সাকিব মাগুরার ছেলে হলেও সৌম্য সরকারের বাড়ি সাতক্ষীরা, সাব্বির রহমানের বাড়ি রাজশাহী আর নাজমুল হোসেন অপুর বাড়ি নারায়ণগঞ্জে।
সাকিবের এলাকায় গিয়ে সাকিবের প্রার্থিতার পক্ষে প্রচারণা চালানো সম্পর্কে জাতীয় দলের তারকা ওপেনার সৌম্য সরকার বলেন, ‘সাকিব আল হাসান আমাদের ক্রিকেটের গৌরব। তিনি এখন নৌকার মাঝি। এ জন্যই মাগুরা আসা। তার পক্ষে আমরা ভোটারদের অনুরোধ করছি যেন ৭ জানুয়ারি সাকিবকে বিপুল ভোটে জয়যুক্ত করেন।’",14.361511365124523,129.0
19825660,60,বিনোদন,বিয়ের পর এবার মালাইকার সঙ্গে যা ঘটালেন আরবাজ,"গত ২৪ ডিসেম্বর ৫৬ বছর বয়সে দ্বিতীয় বিয়ে করেছেন সালমান খানের ভাই আরবাজ খান। মালাইকার সঙ্গে বিচ্ছেদ, জর্জিয়া আন্দ্রিয়ানির সঙ্গে দীর্ঘদিনের সম্পর্ক— এরই মাঝে আরবাজ সুরায় মুগ্ধ হন।
বিয়ের পর নতুন বউকে নিয়ে এখন মধুচন্দ্রিমায় মগ্ন আরবাজ। এদিকে আরবাজের সঙ্গে দীর্ঘ ১৯ বছরের দাম্পত্য জীবন ছেড়ে অনেকটাই নিঃসঙ্গ মালাইকা অরোরা। ২০১৬ সালে ভেঙে যায় তাদের বিয়ে। একদিকে বড়দিনের আগের রাতে সাবেক স্বামীর বিয়ে। অপরদিকে পাশে নেই প্রেমিক অর্জুন কাপুর।
তবে বিচ্ছেদের পরও তাদের মাঝ ‘বন্ধুত্বপূর্ণ’ সম্পর্ক কি অটুট ছিল। কিন্তু এর মধ্যেই নতুন খবর। ইনস্টাগ্রামে মালাইকাকে আর আনফলো করেছেন আরবাজ়।
আরবাজ ও মালাইকা বিবাহবিচ্ছেদের পরও ছেলে আরহানকে তারা একসঙ্গে বড় করে তুলেছেন। ছেলের কথা ভেবেই তারা একে অপরের সঙ্গে নিয়মিত যোগাযোগ রেখে চলেছেন। কিন্তু আরবাজ়ের বিয়ের পর অনেকেই মনে করছেন, দুজনের সমীকরণে বদল ঘটেছে।
আরও পড়ুন:সুশান্তের নিথর দেহ দেখে যে অনুভূতি হয়েছিল অঙ্কিতার
কারণ ইতোমধ্যে মালাইকাকে ইনস্টাগ্রামে ‘আনফলো’ করেছেন আরবাজ। তা দেখে নেটিজেনদের একাংশের মত— নতুন জীবন শুরু করছেন বলেই আরবাজ আর অতীতকে ফিরে দেখতে চান না। তবে মালাইকা কিন্তু এখনো ইনস্টাগ্রামে আরবাজকে অনুসরণ করছেন।",14.123224717855223,130.0
19825312,50,খেলাধুলা,খেলার মধ্যে বিয়ের প্রস্তাব,"ক্রিকেট-ফুটবল ম্যাচের সময় বিয়ের প্রস্তাব দেওয়া নতুন নয়। এবার বিগ ব্যাশ লিগেও এই ঘটনা ঘটল। মেলবোর্ন স্টারস ও মেলবোর্ন রেনেগেডসের ম্যাচে গ্যালারিতে এমন ঘটনা ঘটেছে।
বিগ ব্যাশ লিগের সোশ্যাল মিডিয়া সাইটে সেই ভিডিও শেয়ার করা হয়। এতে দেখা যায়, ধারাভাষ্যকার জেসন রিচার্ডসন গ্যালারিতে গিয়ে দর্শকদের ম্যাচ দেখার অভিজ্ঞতা সম্পর্কে জানতে চান।
ধারাভাষ্যকার ম্যাচ দেখতে আসা এক যুগলকে তাদের অভিজ্ঞতা জিজ্ঞেস করেন। ভিডিওতে দেখা যায়, ওই নারী মেলবোর্ন রেনেগেডসের জার্সি পরে ছিলেন। তার পাশে থাকা পুরুষের গায়ে ছিল মেলবোর্ন স্টারসের জার্সি। ধারাভাষ্যকার প্রশ্ন করেন, তারা দুজন আলাদা দলের সমর্থক বলে কি তাদের সম্পর্কে কোনো প্রভাব পড়ে?
পুরুষ জানান, ‘আমি স্টারসের ভক্ত, রেনেগেডসের ফ্যান। কিন্তু ও গ্লেন ম্যাক্সওয়েলকেও ভালোবাসে। আমিও ম্যাক্সওয়েলের ফ্যান। তাই ওকে নিয়ে এসেছি।’ একথা বলার পর পকেট থেকে আংটি বের করে বান্ধবীকে বিয়ের প্রস্তাব দেন প্রেমিক। আচমকা এমন প্রস্তাব পেয়ে চমকে যান ওই নারী। হাসতে হাসতে সম্মতি দেন। এ সময় গ্যালারির সমর্থকরা হাততালিতে তাদের বরণ করে নেন।
মেলবোর্ন রেনেগেডসের বিরুদ্ধে মেলবোর্ন স্টারস ম্যাচে আট উইকেটে জয়ী হয়। অপরাজিত ৩২ রান এবং একটি উইকেট ও দুটি ক্যাচ নিয়ে ম্যাচসেরা হন গ্লেন ম্যাক্সওয়েল। ম্যাচ শেষে প্রেম নিবেদন করা জুটির সঙ্গে দেখা করেন ম্যাক্সি।",11.793172897238993,131.0
19825658,59,বিনোদন,অভিনয় না করার কারণ জানালেন তাহসান,"জনপ্রিয় সংগীতশিল্পী ও অভিনেতা তাহসান খান গান দিয়ে শুরু করে আসেন অভিনয়ে। ২০ বছর ক্যারিয়ারে ইতিপূর্বে বিশেষ দিবসের কাজে দেখা মিললেও অনেক দিন ধরে অভিনয়ে নেই তিনি। বর্তমানে গান নিয়েই ব্যস্ত সময় পার করছেন তাহসান খান।
নতুন বছরের প্রথম দিন একটি বেসরকারি টেলিভিশনের কনসার্টে হাজির হন তিনি। কনসার্ট শেষে সংবাদিকদের এক প্রশ্নের জবাবে তাহসান বলেন, আমি ২০ বছর ধরে কাজ করছি। নিজেকেই নিজের বিরতি নিতে হয়। যারা আমাকে ভালোবাসে, আমার কাজ ভালো লেগেছে বলেই ভালোবাসেন। যখন মনে হয় কাজ একঘেয়েমি হয়ে যাচ্ছে, খুব একটা ভালো কাজ হচ্ছে না, তখন নিজেকেই থামিয়ে দিতে হয়।
তিনি জানান, দেড় বছর আগে মনে হয়েছে ইউটিউব নির্ভর কাজ আগের মতো আর ভালো হচ্ছে না। যার কারণে তখন থেকে আর কাজ করছি না। তবে বর্তমানে ওটিটিতে ভালো কাজ হচ্ছে। ভালো গল্প ও পরিচালক হলে ওটিটিতে কাজ করব। ভালো কাজের অপেক্ষায় আছি।
বর্তমানে অভিনয়ের চেয়ে গানকেই বেশি প্রধান্য দিচ্ছেন তাহসান। দুটি কারণে গান চালিয়ে যেতে চান বলে জানান তিনি।
তার কথায়, বর্তমানে গান নিয়ে ব্যস্ততা আমার। আসলে শ্রোতা-দর্শকদের জন্যই গান গাই। তাদের যদি ভালো লাগে, তবে নিজের ভেতর আনন্দ বোধ হয়। আগ্রহ পাই আরও গান করতে।",10.234095338468883,132.0
19823916,7,বিনোদন,বুবলীর বার্তা,"শুরু হলো ২০২৪। সবাই নতুন আশা নিয়ে শুরু করছে বছরটি। নতুন বছর উপলক্ষে সামাজিক মাধ্যমে শুভেচ্ছা জানিয়েছেন চিত্রনায়িকা শবনম বুবলী। তিনি লিখেছেন- আমি সাংবাদিক, পরিচালক, প্রযোজক, সহকর্মী, স্ক্রিপ্ট রাইটার, টেকনিশিয়ান, আমার পরিবারের সদস্য, শ্রোতা, শুভাকাঙ্ক্ষী এবং প্রিয় ভক্তদের ধন্যবাদ জানাই। আমাকে ও আমার কাজকে ভালোবাসার জন্য এবং ২০২৩ সালকে এত সুন্দর করে তোলার জন্য। তিনি আরও লিখেছেন, ২০২৪ সালেও আমাকে আপনাদের দোয়া ও ভালোবাসায় রাখুন। আপনাদের সবাইকে অনেক অনেক ভালোবাসি। গেল বছরটি ভালো-মন্দ মিলিয়ে কেটেছে বুবলীর। সিনেমার পাশাপাশি ব্যক্তিগত জীবন নিয়ে চর্চায় থেকেছেন। বছরটিতে একাধিক সিনেমা মুক্তি পেলেও ‘প্রহেলিকা’ সিনেমার মাধ্যমে বেশি নজর কেড়েছেন বুবলী।
চয়নিকা চৌধুরী পরিচালিত সিনেমাটিতে তার নায়ক ছিলেন মাহফুজ আহমেদ। গত বছরের শেষ দিকে এসে নতুন সিনেমা ‘পুলসিরাত’ এ চুক্তিবদ্ধ হয়েছেন বুবলী।
মূল প্রকাশকের সংবাদটি পড়তে এই লিংকে ক্লিক করুন  	Click Here. 
            
উপরের সংবাদ এবং ছবিটি            থেকে সংগ্রহীত এবং এই সংবাদটির মূল প্রকাশক কর্তিক সর্বস্বত্ব সংরক্ষিত।   এই সংবাদটি কোন প্রকার সংশোধন পরিবর্তন অথবা পরিবর্ধন ছাড়া            অফিশিয়াল ওয়েবসাইট থেকে সংগৃহীত। প্রকাশক কর্তিক যে কোনো আপত্তি webbangladeshgroup@ gmail.com গ্রহণ করা হয়। এই সংবাদে প্রকাশিত সংবাদ, তথ্য বা মতবাদ এর সাথে ওয়েব বাংলাদেশ এর কোন সম্পর্ক নাই এবং কোন প্রকার দায় ভার গ্রহণ করে না।
                    

",3.1859185486076163,133.0
