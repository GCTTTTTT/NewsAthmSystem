id,T1_ori_indexFrom0,title,body,T1_clus_news_num,T1_rank,T1_S_scale,T1_S_score
20170426,227,"

রাজশাহীতে সনি হত্যা মামলায় তরুণ-তরুণীর যাবজ্জীবন
","রাজশাহীতে সনি (১৬) হত্যা মামলায় দুই তরুণ-তরুণীকে যাবজ্জীবন সশ্রম কারাদণ্ডের আদেশ দিয়েছেন আদালত। হত্যার আগে সনিকে অপহরণের দায়ে আসামিদের আরো ১০ বছর করে সশ্রম কারাদণ্ড দেয়া হয়। গতকাল সোমবার দুপুরে রাজশাহীর দ্রুত বিচার ট্রাইব্যুনালের বিচারক মো: মহিদুজ্জামান এ রায় ঘোষণা করেন।
সাজাপ্রাপ্তরা হলেন- রাজশাহী নগরীর হেতেম খাঁ সাহাজীপাড়া এলাকার মো: মামুনের ছেলে মো: মঈন ওরফে আন্নাফ (২০) এবং মঈনের বান্ধবী হাবিবা কুমকুম সাবা ওরফে ঐশী (১৯)। মামলায় মঈনের মা এবং মামাও আসামি ছিলেন। তবে অভিযোগ প্রমাণিত না হওয়ায় তাদের বেকসুর খালাস দিয়েছেন আদালত। মঈনের মা বিথী খাতুন রাজশাহী মহানগর মহিলা দলের ক্রীড়াবিষয়ক সম্পাদক।
নিহত সনি রাজশাহী জেলা মোটর শ্রমিক ইউনিয়নের সহসভাপতি রফিকুল ইসলাম পাখির ছেলে। ২০২২ সালের ৩ জুলাই ছিল তার জন্মদিন। সেদিন রাতে রাজশাহী মেডিক্যাল কলেজ হাসপাতাল এলাকা থেকে তাকে হেতেম খাঁ সবজিপাড়া এলাকায় তুলে নিয়ে যাওয়া হয়। এরপর নির্মমভাবে কুপিয়ে হত্যা করা হয়। এ ঘটনায় ৯জনের বিরুদ্ধে মামলা দায়ের করেন তার বাবা।মামলার এজাহারে ঐশীর নাম ছিল না। ঘটনার পর বিথী খাতুন তার ছেলে মঈন ও মঈনের বান্ধবী ঐশীকে নিয়ে পালিয়ে যান। ৮ জুলাই রাতে কুড়িগ্রামের রাজারহাট উপজেলার প্রতাপ গ্রাম থেকে এই তিনজনকে গ্রেফতার করে র্যাব। পরে পুলিশ ৯ জনের বিরুদ্ধে আদালতে অভিযোগপত্র দাখিল করে। এদের মধ্যে পাঁচজন অপ্রাপ্তবয়স্ক।
আদালতের রাষ্ট্রপরে আইনজীবী এন্তাজুল হক বাবু গণমাধ্যমকে জানান, শিশু আইনে অপ্রাপ্তবয়স্ক পাঁচজনের বিচার চলছে নারী ও শিশু আদালতে। আর প্রাপ্তবয়স্ক চারজনের বিচারকার্য শেষ হলো দ্রুত বিচার ট্রাইব্যুনালে। আদালত কুপিয়ে হত্যার দায়ে প্রধান আসামি মঈন ও তার বান্ধবী ঐশিকে যাবজ্জীবন সশ্রম কারাদণ্ড দিয়েছেন। এ ছাড়া অপহরণের দায়ে আরো ১০ বছর করে কারাদণ্ড দেয়া হয়েছে তাদের। অন্য দুই আসামির বিরুদ্ধে অভিযোগ ছিল তারা হত্যার পরিকল্পনার সাথে যুক্ত। তবে শেষ পর্যন্ত এই অভিযোগটি প্রমাণিত হয়নি বিবেচনায় আদালতের বিচারক তাদের খালাস দিয়েছেন। রায় ঘোষণাকালে চার আসামির সবাই আদালতের কাঠগড়ায় উপস্থিত ছিলেন। সাজাপ্রাপ্ত দুইজনকে কারাগারে পাঠানো হয়েছে।
অ্যাডভোকেট এন্তাজুল হক আরো জানান, আদালতের রায়ের পর্যবেক্ষণে বলা হয়েছে- সাজাপ্রাপ্ত দুই আসামি মৃত্যুদণ্ড পাওয়ার মতো অপরাধ করেছেন। কিন্তু তাদের বয়স কম। এই বিবেচনায় তাদের মৃত্যুদণ্ড না দিয়ে কারাদণ্ড দেয়া হলো। এ নিয়ে অসন্তোষ প্রকাশ করেন রাষ্ট্রপক্ষের আইনজীবী এন্তাজুল হক বাবু। তিনি বলেন, হত্যাকাণ্ডের শিকার সনিও অপ্রাপ্তবয়স্ক ছিল। তাকে নির্মমভাবে কুপিয়ে হত্যা করা হয়। আর সাজাপ্রাপ্ত দুইজনের বয়স ১৮ বছরের বেশি। তাই তাদের সর্বোচ্চ সাজা হলে তিনি খুশি হতেন। তাই এ রায়ে সন্তুষ্ট হতে পারেননি তিনি।
",2,1.0,1.0,100.0
20168383,181,"

 ওডেসায় ১৫টি রুশ ড্রোন ভূপাতিত করার দাবি ইউক্রেনের
","ইউক্রেনের দক্ষিণ ওডেসা অঞ্চলকে লক্ষ্য করে রাশিয়ার ছোঁড়া ২৫টি ড্রোনের ১৫টিই গুলি করে ভূপাতিত করেছে ইউক্রেনের বিমান প্রতিরক্ষা বাহিনী। স্থানীয় সময় রোববার রাতে এসব ড্রোন ছোঁড়ে রুশ সেনারা। সোমবার এই তথ্য জানিয়েছেন ইউক্রেনের সামরিক ও আঞ্চলিক কর্মকর্তারা। এক বিবৃতিতে ইউক্রেনের সামরিক বাহিনী বলেছে, ওডেসার কৃষ্ণসাগর বন্দরের আকাশে ১০টি শাহেদ ড্রোন ভূপাতিত করা হয়েছে।ওডেসা আঞ্চলিক গভর্নর ওলেহ কিপার বলেছেন, ‘ওডেসা অঞ্চলে রাশিয়ার আরো একটি বড় ধরনের রাত্রিকালীন ড্রোন হামলা। যুদ্ধ দেড় ঘণ্টা ধরে চলেছিল। এ সময় তিনি আরো বলেন, ‘বিমান প্রতিরক্ষা ইউনিটগুলো জটিল কৌশলের মাধ্যমে কৃষ্ণসাগর থেকে আসা শাহেদ ড্রোনগুলোকে মোকাবেলা করেছে। সেগুলো আবাসিক ভবন এবং শিল্প জেলার মধ্য দিয়ে আসায় বিমান প্রতিরক্ষা কাজ আরো কঠিন হয়ে পড়েছিল।’
কিপার বলেছেন, এ হামলায় একটি অবকাঠামো সুবিধা, একটি প্রশাসনিক ভবন এবং কিছু বাণিজ্যিক ভবন ক্ষতিগ্রস্ত হয়েছে। তবে তাৎক্ষণিকভাবে হতাহতের কোনো খবর পাওয়া যায়নি। দক্ষিণ ওডেসা অঞ্চল চলতি মাসে এ পর্যন্ত ছয়টি রুশ ড্রোন হামলার শিকার হয়েছে। ইউক্রেনের প্রেসিডেন্ট ভলোদিমির জেলেনস্কি রোববার সন্ধ্যার নিয়মিত ভাষণে বলেছিলেন, রাশিয়ান সামরিক বাহিনী মার্চের শুরু থেকে ইউক্রেনের বিভিন্ন লক্ষ্যবস্তুতে ১৭৫টি ড্রোন নিক্ষেপ করেছে। সেগুলোর মধ্যে ১৫১টি ড্রোনই ধ্বংস করেছে ইউক্রেন।
 
",2,1.0,1.0,100.0
20171472,356,"

দ্বৈত কর এড়াতে বাংলাদেশ-নেদারল্যান্ডসের নতুন চুক্তি সই
","দ্বৈত কর পরিহার ও রাজস্ব ফাঁকি রোধে বাংলাদেশ ও নেদারল্যান্ডসের মধ্যে নতুন একটি চুক্তি সই হয়েছে।
অর্থমন্ত্রী আবুল হাসান মাহমুদ আলী এবং নেদারল্যান্ডসের কর ও কর প্রশাসনমন্ত্রী এমএলএ ভ্যান রিজ নিজ নিজ দেশের পক্ষে চুক্তিতে সই করেন।
মঙ্গলবার (১২ মার্চ) ঢাকায় অর্থ মন্ত্রণালয়ে এই চুক্তি সই হয়।
অর্থ মন্ত্রণালয় সূত্রে জানা গেছে, দ্বৈত কর পরিহার ও রাজস্ব ফাঁকি রোধে বাংলাদেশ ও নেদারল্যান্ডসের মধ্যে প্রায় ৩০ বছর আগে ১৯৯৩ সালের ১৩ জুলাই প্রথমবারের মতো একটি চুক্তি সই হয়। এরই মধ্যে দ্বৈত কর পরিহার ও রাজস্ব ফাঁকি রোধে আন্তর্জাতিক রীতিনীতিতে নানা পরিবর্তন এসেছে, যেমন ওইসিডি মডেল বা জাতিসঙ্ঘের মডেল। এছাড়া স্বল্পোন্নত থেকে উন্নয়নশীল দেশে উত্তরণের সময়ের মধ্যে রয়েছে বাংলাদেশ।
নতুন চুক্তিতে ৩৩টি ধারা রয়েছে। এর মধ্যে করের পরিধি বাড়ানোর জন্য কিছু গুরুত্বপূর্ণ ধারায় পরিবর্তন আনা হয়েছে, আবার নতুন বিষয় উৎপত্তির জন্য কিছু নতুন অনুচ্ছেদ সংযোজন করা হয়েছে।
চুক্তির প্রধান বৈশিষ্ট্য হিসেবে বলা হয়েছে, নতুন চুক্তিতে বিদ্যমান বিধান সংশোধন করে শুধু রাষ্ট্রায়ত্ত প্রতিষ্ঠানগুলোকে করমুক্ত সুবিধা দেয়া হয়েছে এবং কারিগরি সেবা ফি সংযোজনের ফলে সেবার বিপরীতে সেবা ও বিল পরিশোধের ওপর সর্বোচ্চ ১০ শতাংশ হারে কর আদায় নিশ্চিত করা হবে।
নতুন চুক্তিতে শেয়ার হস্তান্তরে মূলধনী মুনাফা বাংলাদেশে করযোগ্য বলে বিধান রাখা হয়েছে। ফলে উৎস দেশে বাংলাদেশের অর্জিত মূলধনী মুনাফা থেকে কর আদায় করা সম্ভব হবে।
বিদ্যমান চুক্তির কোনো অনুচ্ছেদের আওতাভুক্ত নয় এমন কোনো আয়ের ক্ষেত্রে করদাতার উপর তার নিজ দেশে কর আরোপের বিধান রয়েছে। বাংলাদেশের স্বার্থ রক্ষায় নতুন চুক্তিতে সংশোধন করে করদাতার এ ধরনের আয় যে দেশে উৎপন্ন হয়, সেখানে করারোপ করা হয়েছে।
দাবি করা কর আদায়ে সহায়তার জন্য একটি অনুচ্ছেদ নতুনভাবে সংযোজন করা হয়েছে। এক্ষেত্রে চুক্তিবদ্ধ উভয় রাষ্ট্রকে রাজস্ব আদায়ে পরস্পরকে সহযোগিতা করতে হবে।
বাংলাদেশ ও নেদারল্যান্ডসের মধ্যে দ্বিপক্ষীয় বাণিজ্য ও বিনিয়োগ অংশীদারিত্বের সম্পর্ক অত্যন্ত মজবুত। নেদারল্যান্ডসের ১৫টি অংশিদার দেশের মধ্যে বাংলাদেশ অন্যতম।
অন্যদিকে ২০২২-২০২৩ অর্থবছরে নেদারল্যান্ডে ২০০ মিলিয়ন ডলারের বেশি রফতানি করেছে বাংলাদেশ। দেশটি বাংলাদেশের নবম বৃহত্তম রফতানি অংশীদার।
বাংলাদেশ থেকে নেদারল্যান্ডসে রফতানি পণ্যের মধ্যে রয়েছে নিটওয়্যার, ওভেন, গার্মেন্টস, গলদা চিংড়ি, জুতা, টেক্সটাইল, চামড়াজাত পণ্য এবং বাইসাইকেল।
অন্যদিকে ২০২২-২০২৩ অর্থবছরে নেদারল্যান্ডস থেকে মূলধনী যন্ত্রপাতি, শাকসবজি, প্রস্তুতকৃত খাদ্য উপাদান, জীবন্ত প্রাণী (পশু ও পাখি), খনিজ, রাসায়নিক, ওষুধ, জৈব রাসায়নিক, প্লাস্টিক ও রাবারসহ ৩০০ মিলিয়ন ডলারের বেশি মূল্যের পণ্য আমদানি করেছে বাংলাদেশ।
বাংলাদেশে সরাসরি বৈদেশিক বিনিয়োগের (এফডিআই) দিক থেকে নেদারল্যান্ডসের অবস্থান চতুর্থ। ২০১৯-২০ অর্থবছরে বাংলাদেশে ২ হাজার ৫৬০ মিলিয়ন ডলারের বেশি বিনিয়োগ করেছে নেদারল্যান্ডস।
জ্বালানি, বাণিজ্য, চামড়া খাত, চামড়াজাত পণ্য ও সিমেন্ট খাতে নেদারল্যান্ডসে বিনিয়োগ বাড়ছে।
অর্থ মন্ত্রণালয় জানায়, অসঙ্গতি দূর করতে এবং বাংলাদেশের স্বার্থ সমুন্নত রাখতে বিভিন্ন দেশের সঙ্গে দ্বৈত কর পরিহার চুক্তি সংশোধনের এই উদ্যোগ নেওয়া হয়েছে। তারই প্রেক্ষাপটে বাংলাদেশ ও নেদারল্যান্ডস নতুন চুক্তি সইয়ের উদ্যোগ নিয়েছে।
এ সময় উপস্থিত ছিলেন আবু হেনা মো: রহমাতুল মুনিম, সিনিয়র সচিব ও জাতীয় রাজস্ব বোর্ডের চেয়ারম্যান মো: খায়েরুজ্জামান মজুমদার, অর্থ সচিব, নেদারল্যান্ডসের চার্জ ডি অ্যাফেয়ার্স সোনজা কুইপ। সূত্র : ইউএনবি
",2,1.0,1.0,100.0
20051935,166,"রমজানে স্কুল খোলা থাকবে কি না, জানা যাবে আজ","রমজান মাসে প্রাথমিক ও মাধ্যমিক স্কুল বন্ধ রাখতে হাইকোর্টের আদেশ আপাতত বহাল রেখেছেন আপিল বিভাগের চেম্বার আদালত। একই সঙ্গে এ বিষয়ে আপিল শুনানির জন্য মঙ্গলবার (আজ) দিন ধার্য করেছেন আদালত। সোমবার আপিল বিভাগের চেম্বার বিচারপতি এম ইনায়েতুর রহিম এ আদেশ দেন। আজকের এ শুনানির পরই শিক্ষা মন্ত্রণালয় চূড়ান্ত সিদ্ধান্ত নেবে।
আদালতে রাষ্ট্রপক্ষে শুনানি করেন অ্যাটর্নি জেনারেল এএম আমিন উদ্দিন। রিটের পক্ষে শুনানি করেন জ্যেষ্ঠ আইনজীবী একেএম ফয়েজ।
শুনানিতে একেএম ফয়েজ বলেন, রমজান মাস পবিত্র মাস। করোনার সময় দুই বছর সব প্রতিষ্ঠান বন্ধ ছিল। রমজানে ১০-১৫ দিন স্কুল বন্ধ রাখলে পড়ালেখার কোনো ক্ষতি হবে না। বরং খোলা রাখলে যানজটের সৃষ্টি হবে। অভিভাবকরা সমস্যায় পড়বেন। এ ছাড়া স্কুল বন্ধ রাখতে অভিভাবকরা বিভিন্ন জায়গায় মানববন্ধন করে যাচ্ছেন।
অ্যাটর্নি জেনারেলের উদ্দেশে আদালত বলেন, রমজানে ১০-১৫ দিন প্রাথমিক ও মাধ্যমিক স্কুল বন্ধ রাখলে শিক্ষার্থীদের পড়ালেখার কী এমন ক্ষতি হবে। অ্যাটর্নি জেনারেল বলেন, স্কুল খোলা রাখা সরকারের পলিসিগত বিষয়। এক্ষেত্রে হাইকোর্ট হস্তক্ষেপ করতে পারে না। এর আগে সকালে রমজানে প্রাথমিক ও মাধ্যমিক স্কুল খোলা রাখার সিদ্ধান্ত স্থগিত করে হাইকোর্টের দেওয়া আদেশের বিরুদ্ধে আপিল বিভাগে আবেদন করে রাষ্ট্রপক্ষ।
পরে অ্যাটর্নি জেনারেল এএম আমিন উদ্দিন বলেন, হাইকোর্টের আদেশ স্থগিত চেয়ে রাষ্ট্রপক্ষ যে আবেদন করেছে, তা আগামীকাল বেলা সাড়ে ১১টায় পূর্ণাঙ্গ বেঞ্চে শুনানির জন্য নির্ধারণ করেছেন চেম্বার আদালত। চূড়ান্ত শুনানি শেষে এ বিষয়ে সিদ্ধান্ত জানা যাবে।
তবে চেম্বার আদালতের আদেশের ফলে মঙ্গলবার স্কুল বন্ধ থাকবে বলে জানান রিট আবেদনকারীর আইনজীবী একেএম ফয়েজ। তিনি বলেন, রাষ্ট্রপক্ষ একটি আদেশকে চ্যালেঞ্জ করেছে, স্থগিতাদেশ পায়নি। চেম্বার আদালত বিষয়টি পূর্ণাঙ্গ বেঞ্চে শুনানির জন্য নির্ধারণ করে দিয়েছেন। এই শুনানির মধ্য দিয়ে চূড়ান্ত সিদ্ধান্ত জানা যাবে।
এদিকে শিক্ষা মন্ত্রণালয়ের তথ্য ও জনসংযোগ কর্মকর্তা মোহাম্মদ আবুল খায়ের যুগান্তরকে জানান, যেহেতু রমজানে স্কুল বন্ধের আদেশ স্থগিত হয়নি। তাই হাইকোর্টের আদেশ অনুযায়ী স্কুল বন্ধ থাকবে। তবে আগামীকাল (মঙ্গলবার) শুনানির পর সিদ্ধান্ত দেওয়া হবে।
রোববার এক শিক্ষার্থীর অভিভাবকের রিটের প্রাথমিক শুনানি নিয়ে হাইকোর্ট রমজানের প্রথম ১০ দিন সরকারি প্রাথমিক বিদ্যালয় এবং সরকারি-বেসরকারি নিুমাধ্যমিক ও মাধ্যমিক বিদ্যালয়ে শ্রেণি কার্যক্রম ১৫ দিন চালু রাখার সিদ্ধান্ত দুই মাসের জন্য স্থগিত করেন।
গত ৮ ফেব্রুয়ারি ছুটির তালিকা ও শিক্ষাপঞ্জি আংশিক সংশোধন করে রমজানে ১৫ দিন মাধ্যমিক পর্যায়ের স্কুল খোলা রাখার সিদ্ধান্ত জানিয়েছিল শিক্ষা মন্ত্রণালয়। এরপর প্রাথমিক ও গণশিক্ষা মন্ত্রণালয়ও জানায়, রমজানে ১০ দিন ক্লাস চলবে প্রাথমিক বিদ্যালয়ে।",2,1.0,1.0,100.0
20051936,167,"রোজায় স্কুল খোলা নাকি বন্ধ, আদালতের দিকে তাকিয়ে অভিভাবক-শিক্ষকরা","পবিত্র রমজান মাসে প্রাথমিক ও মাধ্যমিক স্কুল বন্ধ থাকবে কি না, এ বিষয়ে আপিল বিভাগ আজ চূড়ান্ত সিদ্ধান্ত দেবেন। প্রধান বিচারপতি ওবায়দুল হাসানের নেতৃত্বাধীন আপিল বিভাগে মঙ্গলবার বেলা ১১টা ৩০ মিনিটে এ বিষয়ে শুনানি হওয়ার কথা রয়েছে।
এর আগে সোমবার রমজানে প্রাথমিক ও মাধ্যমিক স্কুল বন্ধ রাখতে হাইকোর্টের আদেশ স্থগিত না করে বিষয়টি আপিল বিভাগে শুনানির জন্য পাঠিয়ে দেন চেম্বার আদালত। আপিল বিভাগের চেম্বার বিচারপতি এম ইনায়েতুর রহিম এ আদেশ দেন।
আদালতে রাষ্ট্রপক্ষে শুনানি করেন অ্যাটর্নি জেনারেল এ এম আমিন উদ্দিন। রিটের পক্ষে শুনানি করেন জ্যেষ্ঠ আইনজীবী এ কে এম ফয়েজ।
শুনানিতে এ কে এম ফয়েজ বলেন, রমজান মাস পবিত্র। করোনার সময় দুই বছর সব প্রতিষ্ঠান বন্ধ ছিল। রমজানে ১০-১৫ দিন স্কুল বন্ধ রাখলে পড়ালেখার কোনো ক্ষতি হবে না। বরং খোলা রাখলে যানজটের সৃষ্টি হবে, অভিভাবকরা সমস্যায় পড়বেন। এ ছাড়া স্কুল বন্ধ রাখতে অভিভাবকরা বিভিন্ন জায়গায় মানববন্ধন করে যাচ্ছেন।
শুনানিতে অ্যাটর্নি জেনারেল এ এম আমিন উদ্দিন বলেন, স্কুল খোলা রাখা সরকারের পলিসির বিষয়। হাইকোর্ট এখানে হস্তক্ষেপ করতে পারে না।
৮ ফেব্রুয়ারি ছুটির তালিকা ও শিক্ষাপঞ্জিকা আংশিক সংশোধন করে রমজানে ১৫ দিন মাধ্যমিক পর্যায়ের স্কুল খোলা রাখার সিদ্ধান্ত জানায় শিক্ষা মন্ত্রণালয়।
শিক্ষা মন্ত্রণালয়ের তথ্য ও জনসংযোগ কর্মকর্তা মোহাম্মদ আবুল খায়েরের সই করা এক বিজ্ঞপ্তিতে এই তথ্য জানানো হয়। অপর এক বিজ্ঞপ্তিতে প্রাথমিক ও গণশিক্ষা মন্ত্রণালায় জানায়, রমজানে ১০ দিন ক্লাস চলবে প্রাথমিক বিদ্যালয়ে।
পরে এই বিজ্ঞপ্তি দুটি চ্যালেঞ্জ করে হাইকোর্টে রিট করেন এক শিক্ষার্থীর অভিভাবক।
আরও পড়ুন:রমজান মাসজুড়ে স্কুল বন্ধের আদেশের বিরুদ্ধে রাষ্ট্রপক্ষের আপিল
রিটের শুনানি নিয়ে রোববার রোজার মাসে প্রাথমিক ও মাধ্যমিক স্কুল খোলা রাখার সরকারি সিদ্ধান্ত স্থগিত করেন হাইকোর্ট।
বছরের শুরুতে প্রাথমিক বিদ্যালয় পবিত্র রমজানে ৩০ দিন ছুটি রেখে বার্ষিক ছুটির তালিকা প্রকাশ করা হয়েছিল। ৯ ফেব্রুয়ারি ছুটির তালিকায় সংশোধনী এনে রোজার প্রথম ১০ দিন খোলা রাখার সিদ্ধান্ত জানায় প্রাথমিক ও গণশিক্ষা মন্ত্রণালয়।
এদিকে পবিত্র রমজান মাসে সরকারি, আধাসরকারি, স্বায়ত্তশাসিত ও আধাস্বায়ত্তশাসিত প্রতিষ্ঠানের অফিসের সময়সূচিও পরিবর্তন করা হয়েছে। এসব দপ্তর চলবে সকাল ৯টা থেকে বেলা সাড়ে ৩টা পর্যন্ত। আর জোহরের নামাজের জন্য দুপুর সোয়া ১টা থেকে দেড়টা পর্যন্ত বিরতি থাকবে।
অন্যদিকে রমজান মাস উপলক্ষ্যে ব্যাংকে লেনদেনের সময় নির্ধারণ করে দিয়েছে কেন্দ্রীয় ব্যাংক। রোজার মাসে ব্যাংকে লেনদেন করা যাবে সকাল সাড়ে ৯টা থেকে বেলা আড়াইটা পর্যন্ত। সেই হিসাবে রমজানে ব্যাংকে বিরতিহীনভাবে লেনদেন চলবে পাঁচ ঘণ্টা।",2,1.0,1.0,100.0
20051937,168,রমজানে প্রথম ১০ দিন প্রাথমিক ১৫ দিন মাধ্যমিক স্কুল খোলা,"রমজানে প্রাথমিক ও মাধ্যমিক স্কুল বন্ধ রাখতে হাইকোর্টের দেওয়া আদেশ স্থগিত করেছেন আপিল বিভাগ। এর ফলে রমজানে প্রথম ১০ দিন প্রাথমিক ও ১৫ দিন মাধ্যমিক স্কুল খোলা থাকবে।
প্রধান বিচারপতি ওবায়দুল হাসানের নেতৃত্বাধীন আপিল বিভাগে মঙ্গলবার এ আদেশ দেন।
এর আগে সোমবার রমজানে প্রাথমিক ও মাধ্যমিক স্কুল বন্ধ রাখতে হাইকোর্টের আদেশ স্থগিত না করে বিষয়টি আপিল বিভাগে শুনানির জন্য পাঠিয়ে দেন চেম্বার আদালত। আপিল বিভাগের চেম্বার বিচারপতি এম ইনায়েতুর রহিম এ আদেশ দেন।
আদালতে রাষ্ট্রপক্ষে শুনানি করেন অ্যাটর্নি জেনারেল এ এম আমিন উদ্দিন। রিটের পক্ষে শুনানি করেন জ্যেষ্ঠ আইনজীবী এ কে এম ফয়েজ।
সোমবারের শুনানিতে এ কে এম ফয়েজ বলেন, রমজান মাস পবিত্র। করোনার সময় দুই বছর সব প্রতিষ্ঠান বন্ধ ছিল। রমজানে ১০-১৫ দিন স্কুল বন্ধ রাখলে পড়ালেখার কোনো ক্ষতি হবে না। বরং খোলা রাখলে যানজটের সৃষ্টি হবে, অভিভাবকরা সমস্যায় পড়বেন। এ ছাড়া স্কুল বন্ধ রাখতে অভিভাবকরা বিভিন্ন জায়গায় মানববন্ধন করে যাচ্ছেন।
শুনানিতে অ্যাটর্নি জেনারেল এ এম আমিন উদ্দিন বলেন, স্কুল খোলা রাখা সরকারের পলিসির বিষয়। হাইকোর্ট এখানে হস্তক্ষেপ করতে পারে না।
৮ ফেব্রুয়ারি ছুটির তালিকা ও শিক্ষাপঞ্জিকা আংশিক সংশোধন করে রমজানে ১৫ দিন মাধ্যমিক পর্যায়ের স্কুল খোলা রাখার সিদ্ধান্ত জানায় শিক্ষা মন্ত্রণালয়।
শিক্ষা মন্ত্রণালয়ের তথ্য ও জনসংযোগ কর্মকর্তা মোহাম্মদ আবুল খায়েরের সই করা এক বিজ্ঞপ্তিতে এই তথ্য জানানো হয়। অপর এক বিজ্ঞপ্তিতে প্রাথমিক ও গণশিক্ষা মন্ত্রণালায় জানায়, রমজানে ১০ দিন ক্লাস চলবে প্রাথমিক বিদ্যালয়ে।
পরে এই বিজ্ঞপ্তি দুটি চ্যালেঞ্জ করে হাইকোর্টে রিট করেন এক শিক্ষার্থীর অভিভাবক।
রিটের শুনানি নিয়ে রোববার রোজার মাসে প্রাথমিক ও মাধ্যমিক স্কুল খোলা রাখার সরকারি সিদ্ধান্ত স্থগিত করেন হাইকোর্ট।
বছরের শুরুতে প্রাথমিক বিদ্যালয় পবিত্র রমজানে ৩০ দিন ছুটি রেখে বার্ষিক ছুটির তালিকা প্রকাশ করা হয়েছিল। ৯ ফেব্রুয়ারি ছুটির তালিকায় সংশোধনী এনে রোজার প্রথম ১০ দিন খোলা রাখার সিদ্ধান্ত জানায় প্রাথমিক ও গণশিক্ষা মন্ত্রণালয়।
আরও পড়ুন:রোজায় স্কুল খোলা নাকি বন্ধ, আদালতের দিকে তাকিয়ে অভিভাবক-শিক্ষকরা 
এদিকে পবিত্র রমজান মাসে সরকারি, আধাসরকারি, স্বায়ত্তশাসিত ও আধাস্বায়ত্তশাসিত প্রতিষ্ঠানের অফিসের সময়সূচিও পরিবর্তন করা হয়েছে। এসব দপ্তর চলবে সকাল ৯টা থেকে বেলা সাড়ে ৩টা পর্যন্ত। আর জোহরের নামাজের জন্য দুপুর সোয়া ১টা থেকে দেড়টা পর্যন্ত বিরতি থাকবে।
অন্যদিকে রমজান মাস উপলক্ষ্যে ব্যাংকে লেনদেনের সময় নির্ধারণ করে দিয়েছে কেন্দ্রীয় ব্যাংক। রোজার মাসে ব্যাংকে লেনদেন করা যাবে সকাল সাড়ে ৯টা থেকে বেলা আড়াইটা পর্যন্ত। সেই হিসাবে রমজানে ব্যাংকে বিরতিহীনভাবে লেনদেন চলবে পাঁচ ঘণ্টা।",2,1.0,1.0,100.0
20171462,355,"

সকল ধরনের চাঁদাবাজির বিরুদ্ধে কঠোর ব্যবস্থা নেয়া হবে : আইজিপি
","মহাপুলিশ পরিদর্শক (আইজিপি) চৌধুরী আবদুল্লাহ আল-মামুন বলেছেন, পবিত্র রমজান ও আসন্ন ঈদুল ফিতরকে সামনে রেখে সকল ধরনের চাঁদাবাজির বিরুদ্ধে কঠোর ব্যবস্থা গ্রহণ করা হবে।
চাঁদাবাজদের বিরুদ্ধে হুঁশিয়ারি উচ্চারণ করে তিনি বলেন, পণ্য পরিবহনসহ যেকোনো সেক্টরে কোনো ধরনের চাঁদাবাজি বরদাশত করা হবে না। চাঁদাবাজি বন্ধে কঠোর ব্যবস্থা গ্রহণের জন্য সংশ্লিষ্ট পুলিশ কর্মকর্তাদের নির্দেশ দেন আইজিপি। আইজিপি আজ মঙ্গলবার সকালে পুলিশ হেডকোয়ার্টার্সে পবিত্র রমজান ও আসন্ন ঈদুল ফিতর উপলক্ষে সার্বিক আইন-শৃঙ্খলা, নিরাপত্তা এবং ট্রাফিক ব্যবস্থাপনা সংক্রান্ত সভায় সভাপতির বক্তৃতায় এ নির্দেশনা দেন।
সভায় অতিরিক্ত আইজিপিগণ, ঢাকাস্থ পুলিশের বিভিন্ন ইউনিটের প্রধান এবং সংশ্লিষ্ট পুলিশ কর্মকর্তারা উপস্থিত ছিলেন।
এছাড়া, র‌্যাব, এটিইউ, পিবিআই, হাইওয়ে পুলিশ, শিল্পাঞ্চল পুলিশ, নৌ পুলিশের প্রধানগণ, মেট্রোপলিটন পুলিশের কমিশনারবৃন্দ, রেঞ্জ ডিআইজিগণ, ডিআইজি (এফডিএমএন), সকল জেলার পুলিশ সুপার এবং বিশেষায়িত ইউনিট নৌ, হাইওয়ে, রেলওয়ে, ট্যুরিস্ট ও ইন্ডাস্ট্রিয়াল পুলিশের মাঠ পর্যায়ের কমান্ডাররা ভার্চুয়ালি সভায় সংযুক্ত ছিলেন।আইজিপি দ্রব্যমূল্য নিয়ন্ত্রণে আন্তরিকতার সাথে দায়িত্ব পালনের জন্য মাঠ পর্যায়ের পুলিশ কর্মকর্তাদের নির্দেশ দিয়েছেন। তিনি এক্ষেত্রে বাজার মনিটরিং এবং পণ্যবাহী যানবাহনের নির্বিঘœ চলাচলের ওপর গুরুত্ব আরোপ করেন।তিনি বলেন, রমজান ও ঈদকে সামনে রেখে কোন ইস্যু তৈরি করে কেউ যেন আইনশৃঙ্খলার অবনতি ঘটাতে না পারে সেজন্য সবাইকে সতর্ক থাকতে হবে।
পুলিশ প্রধান বলেন, কোন স্বার্থান্বেষী মহল সাইবার ওয়ার্ল্ডে গুজব ও অপপ্রচারের ছড়িয়ে যাতে সাম্প্রদায়িক সম্প্রীতি বিনষ্ট বা অনাকাক্সিক্ষত ঘটনা ঘটাতে না পারে সেজন্য সকল পুলিশ কর্মকর্তাদের তৎপর থাকতে হবে।
আইজিপি পবিত্র ঈদুল ফিতরে ঘরমুখো মানুষের যাতায়াত নির্বিঘ্ন করার লক্ষ্যে এখন থেকেই প্রস্তুতি গ্রহণের জন্য হাইওয়ে পুলিশ, জেলা পুলিশসহ সংশ্লিষ্ট সকল পুলিশ ইউনিটকে নির্দেশনা দেন। বাসের ছাদে বা ট্রাকে যাতে যাত্রী পরিবহন করতে না পারে সেজন্য হাইওয়ে পুলিশকে ব্যবস্থা গ্রহণেরও নির্দেশ দেন তিনি।
আইজিপি বলেন, রমজানে নিয়মিত দায়িত্ব পালনের পাশাপাশি ইফতার, তারাবি এবং সেহরির সময় বিশেষভাবে সতর্ক ও সজাগ থেকে দায়িত্ব পালন করতে হবে।
আইজিপি গার্মেন্টস শিল্পের শ্রমিকদের বেতন-ভাতা নিয়ে যেন কোনো ধরনের সমস্যার সৃষ্টি না হয় সেজন্য শিল্প পুলিশকে তৎপর থাকার নির্দেশ দেন।
সভায় আগামী ১৭ মার্চ জাতির পিতা বঙ্গবন্ধু শেখ মুজিবুর রহমানের ১০৪তম জন্মবার্ষিকী ও জাতীয় শিশু দিবস, ২৫ মার্চ গণহত্যা দিবস এবং ২৬ মার্চ স্বাধীনতা ও জাতীয় দিবস উপলক্ষে আয়োজিতব্য অনুষ্ঠানের নিশ্চিদ্র নিরাপত্তা নিশ্চিত করতে পুলিশ কর্মকর্তাদের নির্দেশ দেওয়া হয়। সূত্র : বাসস
",2,1.0,1.0,100.0
20051939,170,দেশের অর্ধেক জেলায় হতে পারে বজ্রসহ বৃষ্টি,"আবহাওয়া অধিদপ্তর জানিয়েছে, আগামী বুধবার দেশের অন্তত ৩২টি জেলায় বজ্রসহ বৃষ্টি হতে পারে। সোমবার সন্ধ্যা ৬টা থেকে পরবর্তী ৭২ ঘণ্টার আবহাওয়ার পূর্বাভাসে এ তথ্য জানানো হয়েছে।
দেশে শীত শেষে বাড়ছে তাপমাত্রার পারদ। ইতোমধ্যে দেশের সর্বোচ্চ তাপমাত্রা ৩২ ডিগ্রি ছাড়িয়ে গেছে। এরই মধ্যেই বজ্রসহ বৃষ্টির এ পূর্বাভাস দিল আবহাওয়া অধিদপ্তর।
এতে বলা হয়েছে, মৌসুমের স্বাভাবিক লঘুচাপ দক্ষিণ বঙ্গোপসাগরে অবস্থান করছে। এ অবস্থায় মঙ্গলবার সন্ধ্যা পর্যন্ত অস্থায়ীভাবে আংশিক মেঘলা আকাশসহ সারা দেশের আবহাওয়া শুষ্ক থাকতে পারে। সারা দেশে দিন ও রাতের তাপমাত্রা সামান্য বৃদ্ধি পেতে পারে।
আজ ও আগামীকালের আবহাওয়া জানবেন যেভাবে
এছাড়া মঙ্গলবার সন্ধ্যা ৬টা থেকে পরবর্তী ২৪ ঘণ্টায় সারা দেশে দিনের তাপমাত্রা সামান্য বৃদ্ধি পেতে পারে এবং রাতের তাপমাত্রা এক থেকে দুই ডিগ্রি সেলসিয়াস বৃদ্ধি পেতে পারে।
পূর্বাভাসে আরও বলা হয়, বুধবার সন্ধ্যা ৬টা থেকে পরবর্তী ২৪ ঘণ্টায় কুমিল্লা ও নোয়াখালী অঞ্চলসহ ঢাকা, খুলনা ও বরিশাল বিভাগে বৃষ্টি অথবা বজ্রসহ বৃষ্টির সম্ভাবনা রয়েছে। এছাড়া দেশের অন্যত্র অস্থায়ীভাবে আংশিক মেঘলা আকাশসহ সারা দেশের আবহাওয়া প্রধানত শুষ্ক থাকতে পারে। সারা দেশে দিন এবং রাতের তাপমাত্রা প্রায় অপরিবর্তিত থাকতে পারে।
পরবর্তী পাঁচদিনে দিন এবং রাতের তাপমাত্রা আরও বাড়তে পারে বলেও পূর্বাভাসে উল্লেখ করা হয়েছে।",2,1.0,1.0,100.0
20051941,172,হোটেল-রেস্তোরাঁয় যেভাবে অভিযান চালানোর নির্দেশ হাইকোর্টের,"হোটেল ও রেস্তোরাঁয় হয়রানিমূলক এলোমেলো অভিযান না করে আইন অনুযায়ী অভিযান পরিচালনার নির্দেশনা দিয়েছেন হাইকোর্ট। সেই সঙ্গে আইন অনুযায়ী যারা রেস্তোরাঁ পরিচালনা করছেন তাদের হয়রানি করা কেন অবৈধ নয় তাও জানতে চেয়ে রুল জারি করা হয়েছে।
মঙ্গলবার হাইকোর্টের একটি দ্বৈত বেঞ্চ এ রুল জারি করেন।
সোমবার হোটেল ও রেস্তোরাঁয় হয়রানিমূলক অভিযান বন্ধ চেয়ে হাইকোর্টে রিট আবেদন করেন হোটেল ও রেস্টুরেন্টে মালিকরা। এর আগে গত ২৯ ফেব্রুয়ারি রাজধানীর বেইলি রোডের গ্রিন কোজি কটেজ ভবনে ভয়াবহ অগ্নিকাণ্ডে ৪৬ জনের প্রাণহানির ঘটনায় রাজধানীর বিভিন্ন রেস্তোরাঁয় অভিযান চালিয়েছে ঢাকা মহানগর পুলিশ (ডিএমপি)। এসব অভিযানে ৮৭২ জনকে গ্রেফতার এবং ২০টি মামলা করা হয়েছে। ৮৮৭টি ক্ষেত্রে শাস্তিমূলক ব্যবস্থা নেওয়া হয়েছে।
বেইলি রোডের ঘটনার পর ধানমণ্ডি, খিলগাঁও, মিরপুরসহ বিভিন্ন এলাকায় একই রকম অনিরাপদ পরিবেশে ভবনজুড়ে রেস্তোরাঁ গড়ে তোলার বিষয় নিয়ে আলোচনায় ওঠে।
এসব অভিযানে আবাসিক ভবনে নিয়মের বাইরে গিয়ে বানানো রোস্তোরাঁগুলো বন্ধ করে দেওয়া হচ্ছে। কোথাও কোথাও গ্রেফতার ও জরিমানাও করা হচ্ছে। রাস্তার পাশে ছোট খাবারের দোকান থেকেও অনেককে আটক করছে পুলিশ।
ঢাকার বিভিন্ন রেস্তোরাঁয় সরকারি সংস্থাগুলোর চালানো এসব অভিযানের সমালোচনা করে রেস্তোরাঁ মালিক সমিতি একে ‘হয়রানি’ বলে উল্লেখ করেছে।
ডিএমপির সংবাদ বিজ্ঞপ্তিতে বলা হয়, ঢাকা মহানগর এলাকার হোটেল-রেস্তোঁরা, ঝুঁকিপূর্ণ গ্যাস সিলিন্ডারের দোকান ও রাসায়নিকের গুদামে অভিযান চালাচ্ছে পুলিশ।",2,1.0,1.0,100.0
20171443,353,"

ওমান উপসাগরে চীন, রাশিয়া ও ইরানের যৌথ নৌ মহড়া
","ওমান উপসাগরে চীন ও রাশিয়ার সাথে যৌথ সামরিক মহড়া শুরু করেছে ইরান। এটি ১৫ মার্চ থেকে ১৯ মার্চ পর্যন্ত চলবে। এতে তিন দেশের বেশ কয়েকটি যুদ্ধজাহাজ অংশ নিচ্ছে।
মঙ্গলবার (১২ মার্চ) কাতারভিত্তিক গণমাধ্যম আল-জাজিরার এক প্রতিবেদনে এ তথ্য জানানো হয়।
প্রতিবেদনে বলা হয়, সৌদি আরবের সাথে দীর্ঘ দিনের বিরোধ মিটিয়ে এক সপ্তাহেরও কম সময়ের মধ্যে চীন ও রাশিয়ার সাথে যৌথ সামরিক মহড়া শুরু করেছে ইরান। এতে স্বাভাবিকভাবেই যুক্তরাষ্ট্র উদ্বিগ্ন। তিন শত্রু দেশের যৌথ মহড়ার ওপর সতর্ক নজর রাখছে ওয়াশিংটন।
চীনের প্রতিরক্ষা মন্ত্রণালয় জানিয়েছে, ‘মেরিন সিকিউরিটি বেল্ট’ নামে এই মহড়ার ২০২৩ সংস্করণ অংশগ্রহণকারী দেশগুলোর নৌবাহিনীর মধ্যে বাস্তব সহযোগিতাকে আরো গভীর করতে সাহায্য করবে। একইসাথে তা আঞ্চলিক শান্তি ও স্থিতিশীলতার জন্য একটি ইতিবাচক ভূমিকা রাখবে।
রুশ প্রতিরক্ষা মন্ত্রণালয় এক বিবৃতিতে জানিয়েছে, অনুশীলনের সক্রিয় পর্বটি ১৬ থেকে ১৭ মার্চ পর্যন্ত চলবে। এ সময় দিবাগত রাতে আর্টিলারি ফায়ারিংসহ বিভিন্ন সামরিক কৌশশের অনুশীলন করা হবে। বেইজিং-তেহরানের সম্পর্ক জোরদার করার লক্ষ্যে এই মহড়ার আয়োজন করা হয়েছে।
এদিকে, ত্রিপক্ষীয় সামরিক মহড়ার ওপর সতর্ক নজর রাখছে যুক্তরাষ্ট্র। যুক্তরাষ্ট্রের নিরাপত্তা পরিষদের মুখপাত্র জন কিরবি বলেছেন, ‘আমরা দেখব। স্পষ্টতই, আমরা এই প্রশিক্ষণ অনুশীলনটি পর্যবেক্ষণ করব। যেন এতে আমাদের জাতীয় নিরাপত্তা স্বার্থ বা আমাদের অংশীদারদের জন্য কোনো হুমকি সৃষ্টি না করে।’
তিনি আরো বলেন, তবে হোয়াইট হাউস এই প্রশিক্ষণ অনুশীলন নিয়ে উদ্বিগ্ন নয়। কারণ এটিই প্রথম নয়। এর আগেও রুশ ও চীনারা একসাথে প্রশিক্ষণ নিয়েছে।
মার্কিন মুখপাত্র বলেন, ‘সব দেশই প্রশিক্ষণ নেয়। আমরা সবসময় এটা করি। যতটা সম্ভব দেখব।’
সূত্র : আল জাজিরা
",2,1.0,1.0,100.0
20051943,174,তানভীর-জেসমিনসহ ১৮ জনের মামলার রায় ১৯ মার্চ,"দুর্নীতি দমন কমিশনের (দুদক) করা মামলায় হলমার্কের ব্যবস্থাপনা পরিচালক (এমডি) মো. তানভীর মাহমুদসহ ১৮ জনের বিরুদ্ধে রায় ঘোষণার জন্য আগামী ১৯ মার্চ দিন ধার্য করেছেন আদালত।
মঙ্গলবার ঢাকার বিশেষ জজ আদালত ১-এর বিচারক মো. আবুল কাশেম রাষ্ট্র ও আসামিপক্ষের যুক্তি উপস্থাপন শেষে রায় ঘোষণার জন্য এদিন ধার্য করেন।
দুদকের আইনজীবী মীর আহম্মেদ সালাম বিষয়টি নিশ্চিত করেছেন।
এর আগে ২৮ জানুয়ারি ঢাকার বিশেষ জজ আদালত ১-এর বিচারক মো. আবুল কাশেম রাষ্ট্র ও আসামিপক্ষের যুক্তিতর্ক উপস্থাপন শেষে রায় ঘোষণার জন্য ২৮ ফেব্রুয়ারি দিন ধার্য করেছিলেন। সেদিন দুদকের আইনজীবী মীর আহম্মেদ সালাম মামলাটি রায় থেকে উত্তোলনপূর্বক দুজন ম্যাজিস্ট্রেটের সাক্ষ্য নেওয়ার জন্য আবেদন করেন। আদালত দুদকের আবেদনটি মঞ্জুর করেন। এর পর আদালত মামলাটির সাক্ষ্যগ্রহণের জন্য ৪ মার্চ দিন ধার্য করেন। পরে ৪ মার্চ তৎকালীন ঢাকার দুই মেট্রোপলিটন ম্যাজিস্ট্রেট সাইফুর রহমান ও কেশব রায় চৌধুরী আদালতে সাক্ষ্য দেন। তাদের সাক্ষ্য শেষে যুক্তি উপস্থাপনের জন্য মঙ্গলবার (১২ মার্চ) দিন ধার্য করেন। মঙ্গলবার রাষ্ট্র ও আসামিপক্ষের যুক্তি উপস্থাপন শেষে রায় ঘোষণার জন্য ১৯ মার্চ দিন ধার্য করেন।
মামলার সূত্রে জানা গেছে, ভুয়া ম্যাক্স স্পিনিং মিলসের হিসাবে সুতা রপ্তানির নামে ৫২৫ কোটি ৬২ লাখ ৯২ হাজার ৮০০ টাকা মূল্যের সুতা রপ্তানি করা হয় বলে নথিপত্রে দেখানো হয়। ওই হিসাবে পুরো অর্থ জমা করা হলে তা থেকে ১৬ কোটি ৫০ লাখ টাকা হলমার্কের আরেক ভুয়া প্রতিষ্ঠান অ্যাপারেল এন্টারপ্রাইজের হিসাবে স্থানান্তর করা হয়, যা পরে তানভীর ও তার স্ত্রী তুলে নেন। ২০১২ সালের ৪ অক্টোবর আসামিদের বিরুদ্ধে প্রতারণা, জালিয়াতি, অর্থ আত্মসাৎ, পরস্পরের যোগসাজশে ক্ষমতার অপব্যবহার ও অর্থের অপব্যবহার এবং পাচারের অভিযোগে রাজধানীর রমনা থানায় এ মামলা করে দুদক। ২০১৬ সালের ২৭ মার্চ ঢাকার মহানগর দায়রা জজ কামরুল হোসেন মোল্লা মামলার অভিযোগ গঠন করে ঢাকার বিশেষ জজ আদালত ১-এ বদলির আদেশ দেন।
এ মামলার আসামিরা হলেন, হলমার্কের ব্যবস্থাপনা পরিচালক (এমডি) মো. তানভীর মাহমুদ, তার স্ত্রী ও গ্রুপের চেয়ারম্যান জেসমিন ইসলাম, তানভীরের ভায়রা ও গ্রুপের মহাব্যবস্থাপক তুষার আহমেদ।
টি অ্যান্ড ব্রাদার্সের পরিচালক তসলিম হাসান, ম্যাক্স স্পিনিং মিলসের মালিক মীর জাকারিয়া, প্যারাগন গ্রুপের এমডি সাইফুল ইসলাম রাজা, নকশী নিটের এমডি মো. আবদুল মালেক ও সাভারের হেমায়েতপুরের তেঁতুলঝোড়া ইউনিয়ন পরিষদের (ইউপি) চেয়ারম্যান মো. জামাল উদ্দিন সরকার।
এ ছাড়া সোনালী ব্যাংকের হোটেল শেরাটন বা রূপসী বাংলা শাখার সহকারী উপমহাব্যবস্থাপক মো. সাইফুল হাসান, নির্বাহী কর্মকর্তা আবদুল মতিন ও সোনালী ব্যাংক ধানমন্ডি শাখার জ্যেষ্ঠ নির্বাহী কর্মকর্তা মেহেরুন্নেসা মেরি। সোনালী ব্যাংকের প্রধান কার্যালয়ের জিএম অফিসের জিএম ননী গোপাল নাথ ও মীর মহিদুর রহমান, প্রধান কার্যালয়ের সাবেক ব্যবস্থাপনা পরিচালক হুমায়ুন কবির, ডিএমডি মাইনুল হক, উপমহাব্যবস্থাপক (ডিজিএম) শেখ আলতাফ হোসেন ও সফিজউদ্দিন এবং এজিএম মো. কামরুল হোসেন খান। এর মধ্যে আসামি জামাল উদ্দিন সরকার, আলতাফ হোসেন জামিনে রয়েছেন।
এ ছাড়া সাইফুল, মতিন, হুমায়ুন, গোপাল নাথ, তসলিম, সাইফুল, মেরী ও জাকারিয়া পলাতক রয়েছেন।",2,1.0,1.0,100.0
20051944,175,খেজুরের দাম বেঁধে দিল সরকার,"অতি সাধারণ বা নিম্ন মানের খেজুরের প্রতি কেজির দাম ১৫০ থেকে ১৬৫ টাকা, এবং বহুল ব্যবহৃত জায়দি খেজুরের দাম ১৭০ থেকে ১৮০ নির্ধারণ করেছে বাণিজ্য মন্ত্রণালয়।
এই নির্ধারিত মূল্যের আলোকে খুচরা দাম নির্ধারণ করে ব্যবসায়ীদের বিক্রির নির্দেশ দেওয়া হয়েছে।
বাণিজ্য প্রতিমন্ত্রী হাসানুল ইসলাম টিটু বলেছেন সাধারণ মানুষের কথা চিন্তা করে এই খেজুরের মূল্য নির্ধারণ করা হয়েছে। তবে দামি খেজুরের মূল্য নির্ধারণ করে দেয়নি মন্ত্রণালয়।
এছাড়াও চিনির দাম বেঁধে দিয়েছে সরকার। প্রতি কেজি চিনির মূল্য ১৪০ টাকার বেশি হবে না। প্যাকেটজাত চিনির সর্বোচ্চ দাম হবে ১৪৫ টাকা।
তিনি আরও বলেন, সরকার নিত্য পন্যোর দাম নিয়ে স্বস্তিতে আসার চেষ্টায় আছে। বাজারে নিত্যপণ্যের কোন স্বল্পতা নেই। চালের দাম নিয়েও কোন অস্বস্তি নেই।
প্রধানমন্ত্রীর নির্দেশনা অনুযায়ী বাজার নিয়ন্ত্রণে রাখতে মনিটরিং হচ্ছে। ভারত থেকে ৫০ হাজার টন পিঁয়াজ আমদানির প্রক্রিয়া চলমান। খুব শিগগিরই তা দেশে আসবে বলে জানান প্রতিমন্ত্রী।",2,1.0,1.0,100.0
20168348,177,"
সুশাসন 
কৃষি হতে পারে আমাদের সমৃদ্ধির মূল চালিকাশক্তি
","মানুষের জীবনধারণে কৃষিজাত পণ্য অপরিহার্য। কৃষিকে বাদ দিয়ে কোনো দেশের অথনৈতিক অগ্রগতি বা সমৃদ্ধির কথা চিন্তা করা যায় না। আমাদের গড় জাতীয় উৎপাদনে এখনো কৃষির অবদান সর্বাধিক।আমাদের কৃষিজাত পণ্যের মধ্যে উল্লেখযোগ হচ্ছে ধান, পাট, গম, তুলা, ভুট্টা, আখ, বাদাম, আলু, সরিষা, তিল, বিভিন্ন প্রজাতির ডাল, শাকসবজি, ফলমূল প্রভৃতি। কিছু কৃষিপণ্য শিল্পের কাঁচামাল হিসেবে ব্যবহৃত হয়। যেমন কৃষিপণ্য ধান হতে উৎপাদিত চাল আমাদের প্রধান খাদ্য। অন্যদিকে গম হতে উৎপাদিত পণ্য আটা আমাদের সহায়ক খাদ্য। এছাড়া শাকসবজি, ফলমূল, আলু, আখ, বাদাম প্রভৃতি সহায়ক খাদ্য। কৃষি সংশ্লিষ্ট গবাদিপশু, হাস-মুরগি, মাছ প্রভৃতিও কৃষিজাত পণ্যের অন্তর্ভুক্ত। আমাদের কৃষকরা কৃষি বহুমুখীকরণের চেতনায় উদ্বুদ্ধ হয়ে বর্তমানে নিজেদের শুধু ফসল উৎপাদনে সীমাবদ্ধ না রেখে গরুর খামার, হাঁস-মুরগির খামার, মাছের খামার, প্রভৃতিতে মনোনিবেশ করে সার্বিকভাবে স্বাবলম্বী ও সচ্ছল হওয়ার প্রচেষ্টায় আত্মনিবেদিত।কৃষিপণ্য পাট, তুলা, আখ প্রভৃতি এককভাবে শিল্পের কাঁচামাল আবার এমন অনেক কৃষিপণ্য রয়েছে যা খাদ্য ও শিল্পের কাঁচামাল উভয় হিসেবে ব্যবহৃত হয়। যেমন আলু, আটা, ময়দা, ফলমূল, হলুদ-মরিচ, প্রভৃতি আমরা সরাসরি খাদ্য হিসেবে ব্যবহার করি আবার প্রক্রিয়াজাত করে শিল্পপণ্যের কাঁচামাল হিসেবে ব্যবহার করি। যেমন আলু থেকে চিপস, ফ্লেক, আটা ময়দা থেকে বিস্কুট, পাউরুটি এবং ফলমূল থেকে প্রক্রিয়াজাত ফলমূল।
সাধারণত একটি দেশে সহজলভ্যভাবে যেসব কৃষিপণ্য উৎপাদিত হয় তা ওই দেশের জনসাধারণের প্রধান খাদ্যতালিকায় স্থান পায়। তাই প্রতিটি দেশ সচেষ্ট থাকে জনসাধারণের চাহিদা অনুযায়ী কৃষিপণ্য উৎপাদন করে স্বয়ংসম্পূর্ণতার পথে আমদানিনির্ভরশীলতা হ্রাস করা।স্বাধীনতা-পরবর্তী আমাদের জনসংখ্যা ছিল সাড়ে সাত কোটি। তখন আমাদের এক কোটি বিশ থেকে চল্লিশ লাখ টন চালের চাহিদার বিপরীতে উৎপাদন হতো এক কোটি টন। প্রতি বছর আমদানির মাধ্যমে বিপুল ঘাটতির জোগান দেয়া হতো। স্বাধীনতার বায়ান্ন বছর অতিক্রান্তের পর আমাদের জনসংখ্যা আঠারো কোটির অঙ্ক ছাড়িয়ে গেছে। জনসংখ্যা বৃদ্ধির সাথে সাথে খাদ্যচাহিদা বাড়লেও কৃষিজমির পরিমাণ না বেড়ে বরং প্রতি বছর দু’শতাংশ হারে কমছে। এখন আমাদের বার্ষিক চালের চাহিদা তিন কোটি ছাপ্পান্ন লক্ষাধিক টন এবং ধান উৎপাদনের পরিমাণ প্রাকৃতিক দুর্যোগ দ্বারা আক্রান্ত না হলে চার কোটি টনের কাছাকাছি। স্বভাবত প্রশ্ন ওঠে কৃষিজমি কমার পরও কিভাবে ধান উৎপাদন বাড়ছে? এর উত্তর খুঁজতে গিয়ে জানা যায়, বর্তমানে আমাদের কৃষকরা আধুনিক প্রযুক্তির ছোঁয়ায় লাঙ্গলের পরিবর্তে পাওয়ার টিলারের মাধ্যমে চাষ করছে। তাছাড়া ফসল উৎপাদনে পর্যাপ্ত সেচের পাশাপাশি উন্নত বীজ ও পরিমিত সারের ব্যবহার করছে। এমনও দেখা যাচ্ছে পূর্বে যেসব জমিতে এক ফসল হতো এখন তাতে ন্যূনপক্ষে দু’টি এবং ক্ষেত্রবিশেষে তিনটি ফসলের চাষ হচ্ছে। বর্তমানে বলা যায় প্রাকৃতিক দুর্যোগের সম্মুখীন না হলে আমরা ধান উৎপাদনে স্বয়ংসম্পূর্ণ। এ স্বয়ংসম্পূর্ণতার কারণে প্রতি বছর চাল আমদানিবাবদ যে বিপুল পরিমাণ বৈদেশিক মুদ্রা ব্যয় হতো তার সাশ্রয় হচ্ছে। এ সাশ্রয়ের শতভাগ কৃতিত্ব এ দেশের কৃষকের। আমরা চাল উৎপাদনে স্বাবলম্বী হলেও আমাদের প্রধান খাদ্যের সহায়ক বিভিন্ন প্রজাতির ডাল, ভোজ্যতেল, দুধ, গরুর গোশত, চিনি, আটা, ময়দা প্রভৃতিতে বিপুল ঘাটতি রয়েছে এবং এ ঘাটতি আমদানির মাধ্যমে মিটানো হচ্ছে। এতে করে প্রতি বছর আমাদের বিপুল পরিমাণ কষ্টার্জিত বৈদেশিক মুদ্রা ব্যয় করতে হচ্ছে।
আমাদের জনসংখ্যার তুলনায় ভূমি সীমিত এবং কৃষিজাত ব্যবহার্য ভূমির দিন দিন ক্রমহ্রাস ঘটছে। বিষয়টি বিবেচনায় নিয়ে সমন্বিত কার্যক্রমের মাধ্যমে নিত্য আহার্য কিছু পণ্যের উৎপাদন বৃদ্ধি করে আমদানি হ্রাস এমনকি স্বয়ংসম্পূর্ণ হওয়া সম্ভব।আমরা ভাতের সাথে সবচেয়ে বেশি যে ডাল খাই তা হলো মশুর। এরপর রয়েছে খেসারি, মুগ, কলাই, বুট, অড়হর, ফেলন প্রভৃতির ডাল। প্রতি বছর আমাদের বিপুল পরিমাণ মশুর, মুগ ও বুটের ডাল আমদানি করতে হয়। আমন ধানের সাথে যে পদ্ধতিতে যৌথভাবে খেসারির চাষ করা হয় সেই একই পদ্ধতিতে মশুর, মুগ ও ছোলার ডাল চাষ করে অনায়াসে উৎপাদন বৃদ্ধি ও স্বাবলম্বী হওয়া সম্ভব।ভোজ্যতেলের ক্ষেত্রে আমাদের অভ্যন্তরীণ উৎপাদন চাহিদার কিয়দংশ মিটাতে পারে। এ কিয়দংশের জোগান আমরা পাই দেশজ উৎপাদিত সরিষা হতে। প্রতি বছর আমাদের বিপুল পরিমাণ সয়াবিন তেল ও পামঅয়েল আমদানি করতে হয়। বর্তমানে আমাদের দেশে স্বল্প পরিমাণে চালের কুঁড়া বা রাইস ব্রান ওয়েল উৎপাদিত হচ্ছে। এটিও চাহিদার অতি সামান্য অংশ পূরণ করছে। পাম অয়েল উৎপাদনে মালয়েশিয়া ও ইন্দোনেশিয়া পৃথিবীতে অগ্রগামী। উভয় দেশ বিশেষত মালয়েশিয়ার আবহাওয়া ও ভূ-প্রকৃতি আমাদের অনুরূপ। আমাদের কৃষকরা পামগাছ লাগিয়ে উৎপাদনে সফলতা পেলেও তেল প্রক্রিয়াজাতকরণ জটিলতায় পড়ে উৎপাদন থেমে আছে। এ ব্যাপারে সরকার উদ্যোগী হলে এবং বিপুল অনাবৃত পাহাড় ভূমির একটি অংশকে পাম উৎপাদনে কাজে লাগালে শুধু যে পামতেলে স্বয়ংসম্পূর্ণ হবো তা নয় এর এক বিপুল অংশও অবশিষ্ট থাকবে রফতানির জন্য। ইদানীং দেশের চরাঞ্চলসহ কিছু অঞ্চলে সয়াবিনের আবাদ হচ্ছে। যদিও তা চাহিদার তুলনায় সীমিত তবুও চাষের ধারা অব্যাহত রাখা গেলে কিছুটা হলেও ঘাটতি মোকাবেলায় সহায়ক হবে। তেল উৎপাদনের ব্যাপারে সমন্বিত প্রয়াস নেয়া হলে আশা করা যায় অচিরে সরিষা, চালের কুঁড়া ও পামতেল এ তিনটির সমন্বয়ে চাহিদার জোগান সম্পন্ন করা সম্ভব। আমাদের পার্শ¦বর্তী রাষ্ট্র ভারতের দক্ষিণাঞ্চল ও শ্রীলঙ্কায় ভোজ্যতেল হিসেবে নারকেল তেল সর্বাধিক ব্যবহৃত হয়। আমাদের দেশের সব অঞ্চলে কমবেশি নারকেল উৎপাদিত হয়। উন্নতজাতের নারকেল গাছ লাগিয়ে নারকেল তেলের উৎপাদন বাড়ানো গেলে অন্তত ভোজ্যতেল হিসেবে না হলেও মাথার চুলে ব্যবহারে আমদানিনির্ভরতা কমিয়ে আনা সম্ভব।দুধ একটি সুষমখাদ্য এবং সব বয়সের মানুষের খাওয়ার উপযোগী। আমাদের দেশে দুধের চাহিদার তুলনায় উৎপাদন কম বিধায় প্রতি বছর কষ্টার্জিত বৈদেশিক মুদ্রা ব্যয়ের মাধমে বিপুল পরিমাণ গুঁড়া দুধ আমদানি করতে হয়। আশার কথা কৃত্রিম প্রজননের মাধ্যমে ইদানীং উন্নতজাতের গাভীর উৎপাদন দুধের উৎপাদনের ক্ষেত্রে বৈপ্লবিক পরিবর্তন এনেছে। এটিকে আরো জনপ্রিয় করে দেশব্যাপী কৃষকের মধ্যে ছড়িয়ে দিয়ে দুধ সংগ্রহের ব্যবস্থা করা গেলে অচিরে উৎপাদন আরো বৃদ্ধি পেয়ে আমদানিনির্ভরতা কমে আসবে।
একসময় আমাদের দেশের খাল-বিল, পুকুর, নদী-নালাতে প্রচুর মাছ পাওয়া যেত। বর্তমানে দূষণের কারণে এসব উৎসস্থল থেকে মাছের জোগান কমে এলেও চাষের মাছের উৎপাদন বহুলাংশে বেড়েছে। এ বৃদ্ধির কারণে কই, তেলাপিয়া, পাঙ্গাশ প্রভৃতি মাছ সহজলভ্য ও সাধারণ মানুষের ক্রয়সীমার মধ্যে। কিন্তু এর পরও প্রতি বছর আমাদের অভ্যন্তরীণ চাহিদা পূরণে পার্শ্ববর্তী ভারত ও মিয়ানমার থেকে রুই, কাতল, মৃগেল, কার্পজাতীয় মাছ আমদানি করতে হচ্ছে। যেখানে আমরা প্রতি বছর বিপুল পরিমাণ সামুদ্রিক মিঠা পানির মাছ রফতানি করছি সেখানে অভ্যন্তরীণ চাহিদা মিটানোর জন্য আমদানি অনেকটা প্রহসনের মতো ঠেকছে। তবে আমদানি-পরবর্তী প্রক্রিয়াজাতকরণের মাধ্যমে পুনঃরফতানি করা গেলে সেটি উৎসাহব্যঞ্জক যা চিংড়ি রফতানির ক্ষেত্রে পরিলক্ষিত হচ্ছে। যদিও চিংড়িগুলো আমদানির পরিবর্তে চোরাইপথে আসছে এমন ধারণাই পাওয়া যায়। হাঁস-মুরগি ও ডিম উৎপাদনে আমরা স্বয়ংসম্পূর্ণ হলেও মাঝে মাঝে ডিমের বাজার ঊর্ধ্বমুখী হলে সীমিত পরিসরে আমদানির অনুমতি দেয়া হয়। এ ধরনের আমদানি ভোক্তাস্বার্থের অনুকূলে হলেও উৎপাদকদের ক্ষতিগ্রস্ত করে। তবে উৎপাদকরা অনেক সময় সিন্ডিকেশনের মাধ্যমে মূল্যবৃদ্ধির প্রয়াস নেয় এমন অভিযোগও পাওয়া যায়। হাঁস-মুরগির উৎপাদন বৃদ্ধির মাধ্যমে প্রক্রিয়াজাত করে রফতানির অবারিত সুযোগ রয়েছে। সুযোগটি কাজে লাগানো গেলে শিল্প সংশ্লিষ্ট ব্যক্তিরাসহ দেশ উপকৃত হবে। যেকোনো দেশে যখন গরুর গোশতের দাম মুরগির গোশতের চেয়ে বেশি থাকে তখন বলা যায় দেশটি অর্থনৈতিকভাবে সমৃদ্ধশালী অথবা সমৃদ্ধির পথে এগিয়ে যাচ্ছে। আমাদের দেশে বর্তমানে মুরগির গোশতের দামের চেয়ে গরুর গোশতের দাম প্রায় দ্বিগুণ হওয়ায় আমরা বলতে পারি আমরা সমৃদ্ধির দিকে এগিয়ে যাচ্ছি। কিন্তু কথাটি বিবেচনায় নেয়া প্রয়োজন পার্শ¦বর্তী রাষ্ট্র ভারতের ব্যাপক জনগোষ্ঠী গরুর গোশত না খাওয়ায় প্রতিদিন চোরাইপথে প্রচুর ভারতীয় গরু আমাদের ভূ-খণ্ডে ঢুকছে। ভারত হতে ব্যাপক হারে চোরাই গরু আসায় গরুর গোশতের দাম স্থিতিশীল ও সাধারণ মানুষের ক্রয়ক্ষমতার মধ্যে রয়েছে। ভারতীয়রা গরুর গোশত খেলে সাশ্রয়ীমূল্যে আমাদের দেশে চোরাই গরু আসার অবকাশ সৃষ্টি হতো না এবং সে ক্ষেত্রে গরুর গোশতের দাম কোথায় গিয়ে ঠেকত তা অতি সহজে অনুমেয়। সাশ্রয়ী ভারতীয় চোরাই গরুর অবাধ প্রবেশের কারণে আমাদের চাষিরা গোশত উৎপাদন বৃদ্ধির বিষয়টি মাথায় রেখে গরু পালনে তেমন একটা উদ্যোগী হচ্ছেন না। পৃথিবীর বিভিন্ন দেশ প্রক্রিয়াজাত গরুর গোশত রফতানি করে বাড়তি বৈদেশিক মুদ্রা অর্জনের সুযোগ সৃষ্টি করছে। এক্ষেত্রে পৃথিবীর দ্বিতীয় অর্থনৈতিক শক্তিধর চীনও পিছিয়ে নেই। আমরা সুযোগটির সদ্ব্যবহার করে গোশত প্রক্রিয়াজাতকরণ শিল্পটিকে বিকশিত করতে পারি।
আমাদের কৃষকরা আত্মসচেতনতা ও স্ব-উপলব্ধি থেকে স্বাবলম্বী হওয়ার প্রয়াসে বর্তমানে শাকসবজি উৎপাদনে বিপ্লব ঘটিয়েছে। বর্তমানে শাকসবজিতে আমরা শুধু স্বয়ংসম্পূর্ণ নই বরং এক বিপুল অংশ রফতানিও করছি। যদিও শাকসবজির দামে গ্রামের উৎপাদক পর্যায়ে এবং শহরের খুচরা বিক্রয় পর্যায়ে ব্যাপক তারতম্য পরিলক্ষিত হয় কিন্তু এ তারতম্যের শতভাগ মধ্যস্বত্বভোগীদের পকেটে ঢোকার কারণে কৃষকরা ন্যায্যমূল্য প্রাপ্তিতে বঞ্চিত হচ্ছে। এ ক্ষেত্রে কৃষকরা ন্যায্যমূল্য প্রাপ্ত হলে তাদের আর্থিক অনটনের অনেকটা সুরাহা হতো। আমাদের অনেক ভোগ্যপণ্য রয়েছে যা আমাদের দেশের বিভিন্ন প্রতিষ্ঠান প্রক্রিয়াজাত করে দেশে বাজারজাত করা ছাড়াও বিদেশে রফতানি করছে। উদাহরণস্বরূপ বলা যায় মরিচ ও হলুদের গুঁড়া। শুধু রফতানির কারণে হয়তো পণ্য দু’টি আমদানি করতে হচ্ছে। এতে করে প্রক্রিয়াজাতকরণের মাধ্যমে যে বাড়তি অর্থ আয় হচ্ছে তা দেশের শিল্পায়ন, কর্মসংস্থান সৃষ্টি ও বৈদেশিক মুদ্রা অর্জন সব দিক থেকে সহায়ক। পৃথিবীর বহু শিল্পোন্নত রাষ্ট্র অর্থনৈতিকভাবে ব্যাপক সমৃদ্ধিশালী হওয়া সত্ত্বেও কৃষিসংশ্লিষ্ট সব খাতকে রাষ্ট্রের পক্ষ থেকে সম্ভাব্য সব ধরনের সুবিধা প্রদান করে উৎপাদনশীলতা অব্যাহত রাখার প্রয়াস নিচ্ছে। আর এর মাধ্যমে কৃষিসংশ্লিষ্ট শিল্পে তাদের আমদানি নেতিবাচক পর্যায়ে পৌঁছে ইতিবাচক রফতানির অবাধ সুযোগ সৃষ্টি করছে। এ ক্ষেত্রে আমরা চীন, মালয়েশিয়া, জাপান, সৌদি আরব, ইরান প্রভৃতিকে উদাহরণ হিসেবে দেখতে পারি। কৃষিতে আমাদের যে সম্ভাবনা রয়েছে তার কিয়দংশ কাজে লাগিয়ে আমরা যে সফলতা পেয়েছি তা আশাব্যঞ্জক। আমরা সম্ভাবনার সবটুকু কাজে লাগাতে পারলে তার মাধ্যমে সর্বক্ষেত্রে যে সমৃদ্ধি আসবে তা শুধু কৃষকের ভাগ্য পরিবর্তন করবে না দেশের অর্থনীতিও দৃঢ় ভিতের ওপর প্রতিষ্ঠা করবে। আর তাই কালক্ষেপণ না করে কৃষিসংশ্লিষ্ট সব শিল্পের প্রসারে একাগ্রচিত্তে কাজ করার মধ্যে নিহিত আছে আমাদের অফুরন্ত সম্ভাবনা ও সমৃদ্ধির বীজ। লেখক : সাবেক জজ, সংবিধান, রাজনৈতিক ও অর্থনৈতিক বিশ্লেষকEmail:iktederahmed@yahoo.com
",2,1.0,1.0,100.0
20171433,351,"

কুবিতে মৌন প্রতিবাদের পর ক্লাস বর্জনের সিদ্ধান্ত শিক্ষক সমিতির
","কুমিল্লা বিশ্ববিদ্যালয়ে (কুবি) ক্লাসের শুরুতেই পাঁচ মিনিট মৌন প্রতিবাদ কর্মসূচির পর আগামী দুই দিন ক্লাস বর্জনের সিদ্ধান্ত নিয়েছে কুমিল্লা বিশ্ববিদ্যালয় শিক্ষক সমিতি।
মঙ্গলবার (১২ মার্চ) শিক্ষক সমিতির জরুরি সাধারণ সভায় এ সিদ্ধান্ত নেয়া হয়েছে।
শিক্ষক সমিতির সভাপতি অধ্যাপক ড. মো: আবু তাহের বলেন, গত ১৯ তারিখ ভিসির কার্যালয়ে শিক্ষকদের ওপর যে হামলা করা হয়েছিল সেটার তদন্ত করে দৃশ্যমান কোনো পদক্ষেপ না নেয়া, যোগ্যতা থাকার পরেও ১ম ও ২য় গ্রেডের অধ্যাপকের পদোন্নতি না দেয়া, শিক্ষকদের গেস্ট হাউজ এখনো উন্মুক্ত না করা ও শিক্ষকদের পদন্নোতির বৈষম্য দূর করার জন্য আমরা ভিসির কাছে বারবার লিখিত দিলেও তিনি তা ভ্রুক্ষেপ করেননি। এসবের প্রতিবাদ জানিয়ে আমরা সকল শিক্ষকদের ঐক্যমতে আগামী দুই দিন ক্লাস বর্জনের সিদ্ধান্ত নিয়েছি। তবে পরীক্ষা চলমান থাকবে। এরপরও যদি শিক্ষকদের এই দাবিগুলোর সুরাহা না করা হয় তাহলে আমরা আগামী ১৯ মার্চ থেকে ২৭ মার্চ পর্যন্ত আমাদের এই কর্মসূচি অব্যাহত রাখবো।
উল্লেখ্য, গত ২৮ ফেব্রুয়ারি কুমিল্লা বিশ্ববিদ্যালয়ের প্রক্টর (ভারপ্রাপ্ত) কাজী ওমর সিদ্দিকীর অপসারণসহ চার দাবিতে ক্লাসের শুরুতেই পাঁচ মিনিট নীরবতা পালনের মাধ্যমে মৌন প্রতিবাদ কর্মসূচি পালন করে কুমিল্লা বিশ্ববিদ্যালয় শিক্ষক সমিতি।
",2,1.0,1.0,100.0
20171411,348,"

বঞ্চিত মানুষের অধিকার আদায়ে কল্যাণরাষ্ট্র প্রতিষ্ঠার বিকল্প নেই : হেলাল উদ্দিন
","বঞ্চিত মানুষের অধিকার আদায়ে কল্যাণরাষ্ট্র প্রতিষ্ঠার বিকল্প নেই বলে জানিয়েছেন বাংলাদেশ জামায়াতে ইসলামীর কেন্দ্রীয় মজলিসে শূরা সদস্য ও ঢাকা মহানগরী দক্ষিণের নায়েবে আমির অ্যাডভোকেট ড. হেলাল উদিন।
মঙ্গলবার রাজধানীর নিউমার্কেট এলাকায় প্রধান অতিথি হিসেবে উপস্থিত থেকে বঞ্চিত অসহায় মানুষের মাঝে পবিত্র মাহে রমাদান উপলক্ষে সাহরি ও ইফতারির ফুড প্যাকেট বিতরণকালে তিনি এসব কথা বলেন।
ঢাকা মহানগরী দক্ষিণের মজলিসে শূরা সদস্য ও নিউমার্কেট থানা আমির মাওলানা মহিব্বুল হক ফরিদের সভাপতিত্বে প্রথম রামজানে এলাকার অসচ্ছল ও দরিদ্রদের মাঝে ফুড প্যাকেট উপহার প্রদান করা হয়। অনুষ্ঠানে বিশেষ অতিথি ছিলেন কেন্দ্রীয় মজলিসে শূরা সদস্য ও মহানগরী দক্ষিণের কর্মপরিষদ সদস্য ইঞ্জিনিয়ার শেখ আল আমিন। এ সময় আরো উপস্থিত ছিলেন থানা নায়েবে আমির বদরুল আলম, থানা সেক্রেটারি গোলাম সারোয়ারসহ নিউমার্কেট থানার কর্মপরিষদ সদস্যবৃন্দ ও বিভিন্ন পর্যায়ের নেতৃবৃন্দ।
প্রধান অতিথির বক্তব্যে অ্যাডভোকেট ড. হেলাল উদিন বলেন, রামজান মাস আত্মশুদ্ধি, সংযম ও সহানুভূতির মাস। কিন্তু বর্তমান ফ্যাসিবাদী জালিম সরকার পবিত্র রমজান মাসেও রোজাদারদের ওপর গ্যাস, বিদ্যুৎসহ নিত্যপণ্যের মূল্য বৃদ্ধির বোঝা চাপিয়ে রীতিমতো শোষণ, জুলুম ও নিপীড়ন চালিয়ে যাচ্ছে। সরকার মদের ওপর ট্যাক্স কমিয়ে খেজুরের ওপর ট্যাক্স বাড়িয়ে মূল্য বৃদ্ধি করেছে। সরকারের মন্ত্রী প্রহসনমূলক বক্তব্য দিয়ে খেজুর না খেয়ে বরই দিয়ে ইফতার করার নসিহত করে রোজাদারদের সাথে হাসি-তামাশা করে চলেছে।
তিনি বলেন, দেশের অসহায় ও সুবিধা বঞ্চিত মানুষ দ্রব্যমূল্যের অস্বাভাবিক ঊর্ধ্বগতির ফলে পরিবার পরিজন নিয়ে দু'বেলা খেয়ে পরে বেঁচে থাকার লড়াইয়ে দুর্বিষহ জীবনযাপন করছে। পবিত্র মাহে রমজান উপলক্ষে সরকারের উচিৎ ছিল সকল শ্রেণির মানুষের জন্য ভর্তুকি দিয়ে হলেও পণ্যের দাম কমিয়ে দেয়া। কিন্তু দুঃখজনক হলেও সত্য যে, এ ব্যাপারে সরকার ব্যর্থতার পরিচয় দিয়েছে। মূলত ভোটারবিহীন নির্বাচনের মাধ্যমে ক্ষমতা কুক্ষিগত করায় জনগণের কাছে তাদের কোনো দায়বদ্ধতা নেই।
তিনি সরকারের উদ্দেশে বলেন, নিত্যপণ্যের দাম নিয়ন্ত্রণ করতে না পারলে অনতিবিলম্বে পদত্যাগ করে মধ্যবর্তী নির্বাচনের ব্যবস্থা করুন।
তিনি আরো বলেন, অসহায় বঞ্চিত মানুষের অধিকার আদায়ে ইসলামের সু-মহান আদর্শের ভিত্তিতে একটি কল্যাণরাষ্ট্র প্রতিষ্ঠার বিকল্প নেই। যেখানে মানুষ তার মৌলিক অধিকার ফিরে পাবে এবং মানবতার পাশে সকলে দাঁড়াবে। জামায়াতে ইসলামী এদেশকে একটি সুখী সমৃদ্ধ ও কল্যাণকর রাষ্ট্র হিসেবে গড়ে তোলার লক্ষ্যে কাজ করে যাচ্ছে। সেই লক্ষ্য বাস্তবায়নের জন্য প্রতিষ্ঠার পর থেকে অদ্যবধি দেশের প্রতিটি দূর্যোগ ও সঙ্কটে বঞ্চিত অসহায় মানুষের পাশে থেকে তাদের মানবিক সহযোগিতা প্রদান করে যাচ্ছে। এরই ধারাবাহিকতায় রমজান মাস আসার আগে থেকেই আমরা রাজধানীতে বসবাসরত সুবিধা বঞ্চিত অসহায় মানুষের পাশে থাকার জন্য আমাদের সীমিত সামর্থ নিয়ে এগিয়ে এসেছি। আগামী দিনেও আমাদের এই কল্যাণকামী কর্মসূচি অব্যাহত থাকবে ইনশাআল্লাহ।
খিলগাঁও এ রমজানের ফুড প্যাকেট বিতরণবাংলাদেশ জামায়াতে ইসলামী ঢাকা মহানগরী দক্ষিণের খিলগাঁও দক্ষিণ থানার উদ্যোগে আজ পবিত্র মাহে রমাদান উপলক্ষে সাহরি ও ইফতারের ফুড প্যাকেট উপহার প্রদান করা হয়। ফুড প্যাকেট উপহার প্রদান অনুষ্ঠানে প্রধান অতিথি হিসেবে উপস্থিত থেকে খাদ্য সামগ্রী বিতরণ করেন কেন্দ্রীয় মজলিসে শূরা সদস্য ও ঢাকা মহানগরী দক্ষিণের কর্মপরিষদ সদস্য মাওলানা আবু ফাহিম।
ঢাকা মহানগরী দক্ষিণের মজলিসে শূরা সদস্য ও খিলগাঁও দক্ষিণ থানা আমির সাজেদুর রহমান শিবলীর সভাপতিত্বে ফুড প্যাকেট উপহার প্রদান অনুষ্ঠানে বিশেষ অতিথি ছিলেন ঢাকা মহানগরী দক্ষিণের মজলিসে শূরা সদস্য ও সহকারী প্রচার সম্পাদক আশরাফুল আলম ইমন। থানা সেক্রেটারি খোরশেদ আলম মজুমদারের সঞ্চালনায় এ সময় আরো উপস্থিত ছিলেন থানা কর্মপরিষদ সদস্য জহিরুল হক সেলিম, মো: আব্দুল্লাহ, আবিদুর রহমান, মাওলানা দেলোয়ার হোসেন, সাইফুল ইসলামসহ বিভিন্ন পর্যায়ের নেতৃবৃন্দ।
শাহজাহানপুরে সেহরি ও ইফতারের ফুড প্যাকেট বিতরণবাংলাদেশ জামায়াতে ইসলামী ঢাকা মহানগরী দক্ষিণের শাহজাহানপুর পুর্ব থানার উদ্যোগে প্রথম রমজানে এলাকার অসচ্ছল ও দরিদ্রদের মা‌ঝে সেহরি ও ইফতারের ফুড প্যাকেট উপহার প্রদান করা হয়েছে। প্রধান অতিথি হিসেবে উপ‌স্থিত থেকে এই ফুড প্যাকেট উপহার প্রদান করেন ঢাকা মহানগরী দক্ষিণের সহকারী প্রচার সম্পাদক ও মতিঝিল শাহজাহানপুর জোনের সহকারী পরিচালক আশরাফুল আলম ইমন। ঢাকা মহানগরী দক্ষিণের মজলিশে শূরা সদস্য ও শাহজাহানপুর থানা সেক্রেটারি সারোয়ার হোসাইনের সভাপতিত্বে অনুষ্ঠানে আরো উপস্থিত ছিলেন থানা কর্মপরিষদ সদস্যসহ বিভিন্ন পর্যায়ের নেতৃবৃন্দ।
প্রেস বিজ্ঞপ্তি
",2,1.0,1.0,100.0
20171501,359,"

নোয়াখালীতে স্বামীর পরিবারের নির্যাতনে গৃহবধুর মৃত্যুর অভিযোগ
","নোয়াখালীর উপকূলীয় হাতিয়া উপজেলার জাহাজমারা ইউনিয়নের দক্ষিণ বিরবিরি গ্রামে স্বামী ও শ্বশুর পরিবারের নির্যাতনের স্বীকার গৃহবধু ফারসিনা আক্তার ১১ দিন চিকিৎসাধীন থাকার পর ঢাকা মেডিক্যাল কলেজ হাসপাতালে মৃত্যু বরণ করেন।
নিহতের পরিবার সূত্রে জানা যায়. ২০১৭ সালে পারিবারিক ভাবে হাতিয়ার চর ঈশ্বর ইউনিয়নের জমিদার পাঞ্চায়েত বাড়ির আলাউদ্দিনের ছেলে আজমীর হোসেন ওরপে ইরাক উদ্দিনের সাথে দক্ষিণ বিরবিরি গ্রামের খবির উদ্দিনের মেয়ে নিহত গৃহবধু ফারসিনার বিয়ে হয়। তাদের সংসারে দু’টি সন্তান রয়েছে। বিয়ের পর থেকে মোটা অঙ্কের যৌতুকের জন্য স্বামী ইরাক ও তার শ্বশুর আলাউদ্দিন ও শাশুড়ি নির্যাতন করে আসছে। গৃহবধূ তাদের এই দাবির প্রতিবাদ করলে বিভিন্ন সময়ে চলে শারীরিক ও মানসিক নির্যাতন। তারই অংশ হিসেবে ঘটনারদিন সকালে স্বামী ও শ্বশুর পরিবারের লোকজন ক্ষিপ্ত হয়ে স্ত্রীকে ব্যাপক মারধর করে এবং শ্বাসরোধ করে হত্যার চেষ্টা করে। ঘটনাটি ভিন্ন খাতে প্রচার করে প্রথমে। পরে হাতিয়া স্বাস্থ্য কমপ্লেক্সে ভর্তি করে ও পরে নোয়াখালীর মাইজদীর একটি বেসরকারি হাসপাতালে স্টক রোগি দেখিয়ে ভর্তি করে। পরে আশঙ্কাজনক অবস্থায় ঢাকা মেডিক্যালে ভিক্টিম ও তার নাম ঠিকানা ভুল লিপিবদ্ধ করে ভর্তি করে। পরে তার অবস্থা আশঙ্কাজনক দেখে ইরাক উদ্দিন রোগিকে (স্ত্রী) ফেলে পালিয়ে যায়। দীর্ঘ ১১ দিন ঢাকা মেডিক্যালে চিকিৎসার পর অবশেষে মারা যায় গৃহবধূ। এ ব্যাপারে জানতে চাইলে হাতিয়া থানার ভারপ্রাপ্ত কর্মকর্তা (ওসি) জিসান আহম্মেদ সত্যতা স্বীকার করে বলেন, আমি ঘটনাটি শুনেছি। গৃহবধূ তার বাচ্চাকে মারলে শ্বশুর ও স্বামী প্রতিবাদ করে, পরে নাকি তিনি স্টক করেছে বলে শুনেছি।
",2,1.0,1.0,100.0
20171397,347,"

মিয়ানমারের সীমান্তরক্ষীদের ফেরত পাঠাতে কাজ করছে সরকার : পররাষ্ট্রমন্ত্রী
","পররাষ্ট্রমন্ত্রী ড. হাছান মাহমুদ বলেছেন, মিয়ানমার থেকে আবারো যেসব সীমান্তরক্ষী বাংলাদেশে আশ্রয় নিয়েছে, আগের মতোই তাদের ফেরত পাঠানোর লক্ষ্যে কাজ করছে সরকার।
মঙ্গলবার দুপুরে রাজধানীর সেগুনবাগিচায় পররাষ্ট্র মন্ত্রণালয়ে সাংবাদিকদের সাথে মত বিনিময়কালে এ কথা জানান তিনি।
পররাষ্ট্রমন্ত্রী বলেন, এ দিন দুপুর পর্যন্ত নতুন করে মিয়ানমারের বর্ডার গার্ড পুলিশের (বিজিপি) ১৭৭ জন বাংলাদেশে প্রবেশ করেছে, কয়েকজন বেসামরিক নাগরিক আসার চেষ্টা করেছিল তাদের ফেরত পাঠানো হয়েছে।
তিনি আরো বলেন, এর আগেও মিয়ানমারের সীমান্তরক্ষী ও সেনাবাহিনীর সদস্য এবং তাদের পরিবারের কয়েকজন সদস্য আশ্রয় নিয়েছিল। মিয়ানমার সরকারের সাথে আলাপ-আলোচনার মাধ্যমে আমরা তাদের ফেরত পাঠিয়েছি। এবারো তাই করা হচ্ছে। মিয়ানমারের অভ্যন্তরীণ বিশেষ করে সীমান্তবর্তী অঞ্চলে সৃষ্ট পরিস্থিতির জন্যই বারবার এমন অবস্থা তৈরি হচ্ছে।
মিয়ানমারের রাষ্ট্রদূতকে ডাকা হবে কি না- এ প্রশ্নের জবাবে মন্ত্রী বলেন, তাদের সাথে সার্বক্ষণিক যোগাযোগ রয়েছে। প্রয়োজনে রাষ্ট্রদূতকে ডাকা হবে, এখনো ডাকা হয়নি।
মালয়েশিয়ার হাইকমিশনারের সাথে সৌজন্য সাক্ষাৎ
এর আগে ঢাকায় নিযুক্ত মালয়েশিয়ার হাইকমিশনার হাজনাহ মুহাম্মদ হাশিমের সৌজন্য সাক্ষাৎ প্রসঙ্গে পররাষ্ট্রমন্ত্রী হাছান বলেন, মালয়েশিয়ায় কর্মরত বাংলাদেশীদের কল্যাণ ও কর্মসংস্থান বৃদ্ধি, বাংলাদেশে বিনিয়োগে অষ্টম সর্বোচ্চ দেশ মালয়েশিয়া থেকে আরো বিনিয়োগ, আসিয়ান দেশগুলোর ডায়ালগ পার্টনারশিপের জন্য বাংলাদেশের আবেদনসহ দ্বিপক্ষীয় বিষয়াদি বৈঠকে স্থান পেয়েছে।
বাজারে দ্রব্যমূল্য বেশি এ প্রসঙ্গে জানতে চাইলে পররাষ্ট্রমন্ত্রী বলেন, অসাধু ব্যবসায়ীদের বিরুদ্ধে জনরোষ তৈরি হয়েছে- এটাই আমাদের শক্তি। পাশাপাশি সরকার সামগ্রিক বাজার ব্যবস্থাপনার একটি পরিকল্পনা করছে, যাতে ব্যবসায়ীরা যা ইচ্ছা তাই করতে না পারে।
এক্ষেত্রে ব্যবসায়ীদের মানসিকতা একটি বিষয় উল্লেখ করে হাছান মাহমুদ বলেন, ‘চট্টগ্রামের বাজারে যে ফুলকপি ২০ টাকা, সেটিই বসতবাড়ির গলিতে ৬০ টাকা হাঁকে ভ্যানে করে বিক্রেতারা। ২০ টাকার কপি বহন খরচসহ ৩০ টাকা হতে পারে কিন্তু ৬০ টাকা চাওয়া চরম অতিরিক্ত। এটি মানসিকতার ব্যাপার।’
মন্ত্রী হাছান বলেন, আশা করি পবিত্র রমজানে ব্যবসায়ীদের শুভ বুদ্ধির উদয় হবে, তারা অতিরিক্ত মুনাফা করার প্রবণতা থেকে বিরত থাকবে।
বিএনপি নেতাদের বাক-স্বাধীনতা নিয়ে করা মন্তব্য প্রসঙ্গে জানতে চাইলে আওয়ামী লীগের যুগ্ম সাধারণ সম্পাদক হাছান মাহমুদ বলেন, ‘বিএনপির নেতারা সকাল-বিকাল সরকারের বিরুদ্ধে বিষোদগার করে, সরকারকে টেনে নামিয়ে ফেলবে বলে আর তারা বলছে বাক-স্বাধীনতা নেই! আসলে নির্বাচনের পর চরম হতাশার মধ্যে এ সব কথা বলে তারা দলটা টিকিয়ে রাখতে চায় মাত্র, অন্য কিছু নয়।’সূত্র : ইউএনবি
",2,1.0,1.0,100.0
20168527,184,"
	দ্য ইকোনমিস্টের  রিপোর্ট 
নিষেধাজ্ঞা সত্ত্বেও শক্ত অবস্থানে রাশিয়ার অর্থনীতি
","ইউক্রেনে হামলার পর রাশিয়ার ওপর অর্থনৈতিক নিষেধাজ্ঞা আরোপ করে পশ্চিমা বিশ্ব। এরপরই রাশিয়ার অর্থনীতি নিয়ে নেতিবাচক পূর্বাভাস দেয়া হয়। ২০২২ সালের বসন্তের সময় রাশিয়ার অর্থনীতিতে ধস নামবে বলে পূর্বাভাস দেয়া হয়েছিল। কিন্তু সেই দিন কখনোই দেখেনি ভøাদিমির পুতিনের দেশ।
যদিও দেশটির অর্থনীতি মন্দার কবলে পড়েছে কিন্তু সেটা কখনোই মারত্মক পর্যায়ে ছিল না, এমনকি বেশি দিন স্থায়ীও হয়নি। সাম্প্রতিক সময়ে রাশিয়ার প্রধান সমস্যা হয়ে দাঁড়ায় মূল্যস্ফীতি। গত বছর দেশটিতে বেশি দাম বাড়ে। তবে মূল্যস্ফীতি আরো বাড়তে পারে। এমন পরিস্থিতিতে ফেব্রুয়ারিতে পুতিন কর্মকর্তাদের মূল্যস্ফীতির দিকে বিশেষ নজর দিতে বলেন।মনে করা হচ্ছে, আবারো হতাশাবাদীদের ভুল প্রমাণ করবে রাশিয়ার অর্থনীতি। ধারণা করা হচ্ছে, মাসের ভিত্তিতে ফেব্রুয়ারিতে মূল্যস্ফীতি বাড়তে পারে শূন্য দশমিক ৬ শতাংশ। যদিও তা গত বছরের শেষের দিকের তুলনায় এক দশমিক এক শতাংশ কম। অনেক অর্থনীতিবিদই বলছেন, রাশিয়ার মূল্যস্ফীতি কমে ৪ শতাংশে নেমে আসতে পারে। রাশিয়ার আসন্ন প্রেসিডেন্ট নির্বাচন যদি প্রতিদ্বন্দ্বিতাপূর্ণ হয় তারপরও এতে খুব বেশি ক্ষতিগ্রস্ত হবেন না পুতিন।
ইউক্রেনে হামলা জোরদার করেছেন পুতিন। অস্ত্র সরঞ্জাম থেকে শুরু করে সেনাদের বেতন পর্যন্ত বাড়িয়েছেন তিনি। সবকিছু মিলিয়ে রিয়াল টার্মে সরকারে ব্যয় বেড়েছে ৮ শতাংশ পর্যন্ত। দেশটিতে অর্থনীতির চেয়ে পণ্য ও সেবার চাহিদা বেড়েছে উল্লেখযোগ্য হারে।ফলে চাহিদার সাথে তাল মিলিয়ে বেড়েছে দাম। তাছাড়া যুদ্ধের মধ্যে থাকার কারণে রাশিয়ায় কর্মী পাওয়াও কঠিন হয়ে পড়েছে। কারণ হাজার হাজার মানুষকে যুদ্ধের জন্য নিয়ে যাওয়া হয়েছে এবং একই সাথে বহু রাশিয়ান দেশ ছেড়ে পালিয়েছেন। বার্ষিক ভিত্তিতে গত অক্টোবরে মজুরি বাড়ে ১৮ শতাংশ, যা গত বছরের শুরুর দিকের ১১ শতাংশের তুলনায় বেশি। তবে মূল্যস্ফীতি নিয়ন্ত্রণে নানা ধরনের মুদ্রানীতি গ্রহণ করেছে রাশিয়ার কেন্দ্রীয় ব্যাংক।
অন্য দেশের তুলনায় রাশিয়া এক্ষেত্রে এখনো ভালো অবস্থানে রয়েছে। অর্থনীতির ওপর বড় কোনো চাপ ছাড়াই ধীরে ধীরে মূল্যস্ফীতি নিয়ন্ত্রণে আনছে রাশিয়া। দেশটির অর্থনীতি ইউক্রেন যুদ্ধের প্রায় আগের পর্যায়ে চলে গেছে। গত বছর রিয়াল টার্মে প্রবৃদ্ধি হয় ৩ শতাংশের বেশি। বেকারত্বের পরিমাণও কম। করপোরেট ক্ষেত্রে নেই তেমন কোনো হতাশা।অতীতের উদ্দীপনা থেকে সুবিধা পেয়েছে রাশিয়ার অর্থনীতি। করপোরেশন থেকে শুরু করে হাউজহোল্ডগুলো অর্থ জমাতে পেরেছে। ফলে উচ্চ মূল্যস্ফীতির সময়ও তারা ব্যয় করতে পেরেছে। তাছাড়া উচ্চ সুদহারের মধ্যেও কেউ ঋণখেলাপি হয়নি।পশ্চিমাদের নিষেধাজ্ঞার প্রথম দিকে রাশিয়া বেকায়দায় থাকলেও ঘুরে দাঁড়াতে বেশি সময় নেয়নি। বন্ধুত্বপূর্ণ দেশের মাধ্যমে দেশটি তাদের সরবরাহ ব্যবস্থা ঠিক রাখতে পেরেছে। চাহিদার অর্ধেকের বেশি পণ্য চীন থেকে আমদানি করে পুতিন প্রশাসন, যা ইউক্রেন যুদ্ধের আগের চেয়ে দ্বিগুণ। পশ্চিমাদের নিষেধাজ্ঞা এড়িয়ে চীন ও ভারতের কাছে মূল্যছাড়ে তেল বিক্রি করছে রাশিয়া। বিশেষ করে চীনের সাথে দেশটির বাণিজ্য বেড়েছে কয়েকগুণ। শুধু তেল নয়, চীনে আইসক্রিম রফতানিও বাড়িয়েছে মস্কো।
",2,1.0,1.0,100.0
20170135,189,"

সাংবাদিক রানার মুক্তি দাবিতে ফেনীতে মানববন্ধন
","তথ্য অধিকার আইনে তথ্য চাওয়ায় ভ্রাম্যমাণ আদালত বসিয়ে দৈনিক দেশ রূপান্তর শেরপুরের নকলা উপজেলা সংবাদদাতা শফিউজ্জামান রানাকে কারাদণ্ড দেয়ার প্রতিবাদে মানববন্ধন ও সমাবেশে করেছে বাংলাদেশ মফস্বল সাংবাদিক ফোরাম (বিএমএসএফ) ফেনী জেলা শাখা। গত রোববার সকালে শহরের কেন্দ্রীয় শহীদ মিনার প্রাঙ্গণে অনুষ্ঠিত এ কর্মসূচিতে সভাপতিত্ব করেন সংগঠনের কেন্দ্রীয় সাধারণ সম্পাদক ও দৈনিক স্টার লাইনের সহযোগী সম্পাদক জসিম মাহমুদ।বিএমএসএফ ফেনী জেলা শাখার সাধারণ সম্পাদক ও ডিজিটাল সময় সহযোগী সম্পাদক এ বি এম নিজাম উদ্দিনের সঞ্চালনায় এতে বক্তব্য দেন, দৈনিক ফেনীর সময়ের শাহাদাত হোসেন, ফেনী প্রেস ক্লাবের সাবেক সভাপতি এ কে এম আবদুর রহিম, ফেনী সাংবাদিক ইউনিয়নের সভাপতি ও দৈনিক এবেলা সম্পাদক যতন মজুমদার, যমুনা টিভির নিজস্ব প্রতিনিধি আরিফুর রহমান, ফেনী রিপোর্টার্স ইউনিটির সাধারণ সম্পাদক এম এ জাফর প্রমুখ। মানববন্ধনে বক্তারা এ ন্যক্কারজনক ঘটনার তীব্র নিন্দা জানিয়ে বলেন, এ ধরনের নিপীড়ন কেবল সাংবাদিকের তথ্য অধিকারই খর্ব নয়, এটি মুক্ত সাংবাদিকতায় অন্তরায়। এ সময় তারা দোষীর বিরুদ্ধে যথাযথ শাস্তিমূলক ব্যবস্থা নেয়াসহ অবিলম্বে সাংবাদিক শফিউজ্জামান রানার নিঃশর্ত মুক্তির দাবি জানান।
 
",2,1.0,1.0,100.0
20171359,342,"

বিএনপি জনগণের ধর্মীয় মূল্যবোধের বিপক্ষে দাঁড়িয়েছে : ওবায়দুল কাদের
","আওয়ামী লীগ সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের বলেছেন, রমজান মাসে কর্মসূচি চলমান রাখার ঘোষণার মধ্য দিয়ে বিএনপি জনগণের ধর্মীয় মূল্যবোধ ও অনুভূতির বিপক্ষে দাঁড়িয়েছে।
তিনি মঙ্গলবার (১২ মার্চ) এক বিবৃতিতে বলেন, ‘রমজান সংযমের মাস। এ মাসেও বিএনপির নেতারা তাদের রাজনৈতিক কর্মসূচি চলমান রাখার কথা বলছে। রমজান মাসে কর্মসূচি চলমান রাখার ঘোষণার মধ্য দিয়ে বিএনপি জনগণের ধর্মীয় মূল্যবোধ ও অনুভূতির বিপক্ষে দাঁড়িয়েছে। তাদের এই কর্মসূচি রমজানের মধ্যেও জনভোগান্তি সৃষ্টি করবে। অর্থাৎ তারা দেশের জনগণকে কোনোভাবেই স্বস্তিতে থাকতে দিতে চায় না। আমরা আগেই বলেছি, রমজানে ঘোষিত কর্মসূচির মধ্য দিয়ে বিএনপি আরো জনবিচ্ছিন্ন হয়ে পড়বে।’
ওবায়দুল কাদের বলেন, ‘বিএনপি দীর্ঘ এক যুগের বেশি সময় ধরে তাদের তথাকথিত সরকারবিরোধী আন্দোলনের নামে দেশের সাংবিধানিক ও গণতান্ত্রিক ব্যবস্থা ধ্বংসের পাঁয়তারা করে আসছে। কিন্তু তাদের ডাকে জনগণ কখনোই সাড়া দেয়নি। বরং তারা জনগণ দ্বারা বারবার প্রত্যাখ্যাত হয়েছে। ফলে বিএনপি তথাকথিত আন্দোলনের মাধ্যমে গণসম্পৃক্ততার কোনো স্বরূপ তুলে ধরতে ব্যর্থ হয়েছে। বিএনপি সর্বদাই গণবিরোধী অবস্থানে থেকে রাজনীতি করে আসছে। তাই বিএনপির পক্ষে কখনোই গণআন্দোলন গড়ে তোলা সম্ভব নয়।’
বিবৃতিতে আওয়ামী লীগ সাধারণ সম্পাদক বলেন, ‘বিএনপির নেতা-কর্মীরা পরোক্ষভাবে বন্দিত্বের কথা বলছে; তারা নাকি স্বাচ্ছন্দ্যে চলাফেরা করতে পারে না। অথচ তারা নিয়মিতভাবে সরকারের বিরুদ্ধে মিথ্যাচার করে যাচ্ছে, চড়া গলায় সরকারকে হুঁশিয়ারি দিয়ে যাচ্ছে। প্রকৃতপক্ষে বিএনপির নেতা-কর্মীরা ভুলের চোরাবালিতে আটকা পড়েছে, ভুল রাজনীতির ফ্রেমে বন্দী হয়ে আছে। তারা খুনি-দুর্নীতিবাজ, অর্থ পাচারকারী তারেক রহমানের নেতৃত্বের দাসত্বে বন্দী হয়ে আছে। তাদের শুভবুদ্ধির উদয় বা বিবেক জাগ্রত না হলে তারা এই বন্দিদশা থেকে মুক্তি পাবে না। বন্দী অবস্থায় থাকতে থাকতে ভ্রমের কারণে তারা তাদের বন্দিত্বের দায়ভার সরকারের ওপরে চাপানোর অপচেষ্টা করছে।’
তিনি বলেন, ‘জননেত্রী শেখ হাসিনার নেতৃত্বে আওয়ামী লীগ সরকার জনগণের কল্যাণে কাজ করে যাচ্ছে। রমজান মাসে জনগণের যাতে কষ্ট না হয় সেজন্য সরকার সর্বাত্মকভাবে কাজ করে যাচ্ছে। বাংলাদেশ আওয়ামী লীগ সর্বদা জনগণের পাশে ছিল এবং থাকবে।’
সূত্র : বাসস
",2,1.0,1.0,100.0
20170154,191,"

নারী দিবস উপলক্ষে মহিলা বিজ্ঞানী সমিতির আলোচনা সভা
","আন্তর্জাতিক নারী দিবস উপলক্ষে গতকাল ধানমন্ডির আইএসটি মিলনায়তনে বাংলাদেশ মহিলা বিজ্ঞানী সমিতির উদ্যোগে আলোচনা সভা অনুষ্ঠিত হয়। এতে সভাপতিত্ব করেন বাংলাদেশ মহিলা বিজ্ঞানী সমিতির প্রেসিডেন্ট ও আইএসটির প্রতিষ্ঠাতা প্রফেসর ড. শাহিদা রফিক। সভায় বক্তব্য রাখেন অর্থ মন্ত্রণালয়ের সাবেক অতিরিক্ত সচিব ও আইএসটির ছাত্র উপদেষ্টা ফরিদা নাসরীন, পরমাণু শক্তি কমিশনের সাবেক মুখ্য বৈজ্ঞানিক কর্মকর্তা লতিফা কাদের, আইএসটির প্রফেসর রুনা রোখসানা খান, ব্যবসায় প্রশাসন বিভাগের বিভাগীয় প্রধান ও সহকারী অধ্যাপক নাফিয়া লায়লা, ইসিই বিভাগের সহকারী অধ্যাপক মাহফুজা ফেরদৌসী, সিএসই বিভাগের প্রভাষক সানজিদা হক শশী প্রমুখ। সভা সঞ্চালনা করেন বাংলাদেশ মহিলা বিজ্ঞানী সমিতির সাধারণ সম্পাদক, সিএসই বিভাগের বিভাগীয় প্রধান ও সহকারী অধ্যাপক দ্বিতী ইয়াসমীন। বিজ্ঞপ্তি।
 
",2,1.0,1.0,100.0
20171320,340,"

চট্টগ্রামে এতিমদের সম্মানে মহানগরী জামায়াতের ইফতার
","প্রথম রমজানে এতিমদের সম্মানে বাংলাদেশ জামায়াতে ইসলামী চট্টগ্রাম মহানগরীর উদ্যোগে ইফতার মাহফিল অনুষ্ঠিত হয়েছে।
মঙ্গলবার (১২ মার্চ) এ আয়োজন করা হয়।
বাংলাদেশ জামায়াতে ইসলামীর কেন্দ্রীয় মজলিশে শূরা সদস্য, চট্টগ্রাম মহানগরী নায়েবে আমির ড. আ জ ম ওবায়েদুল্লাহ-এর সভাপতিত্বে ইফতার মাহফিলে আরো উপস্থিত ছিলেন কেন্দ্রীয় মজলিশে শূরা সদস্য ও চট্টগ্রাম মহানগরী সেক্রেটারি অধ্যক্ষ মুহাম্মদ নুরুল আমিন, নগর সহকারী সেক্রেটারি মুহাম্মদ উল্লাহ, সাংগঠনিক সেক্রেটারি ও সাবেক কাউন্সিলর অধ্যক্ষ শামসুজ্জামান হেলালী, পাঁচলাইশ থানা আমির এম হাসান, জামায়াত নেতা মাওলানা আব্দুর রহিম প্রমুখ।
ইফতারপূর্ব প্রধান অতিথির বক্তব্যে মহানগরী নায়েবে আমির ড. আ জ ম ওবায়েদুল্লাহ বলেন, জামায়াতে ইসলামী শত প্রতিকূলতার মাঝেও সর্বদা দরিদ্র অসহায় মানুষের পাশে আছে, আর এ কারণেই সরকারের সীমাহীন জুলুম নির্যাতনের পরেও এদেশের সাধারণ জনগণ ব্যাপকহারে জামায়াতকে সমর্থন দিয়ে যাচ্ছে।
তিনি বলেন, নিত্যপ্রয়োজনীয় দ্রব্যের ক্রমাগত মূল্যবৃদ্ধিতে এমনিই মানুষ হিমশিম খাচ্ছে। এহেন পরিস্থিতিতে তিনি সরকারের পক্ষ থেকে সার্বিক সহযোগিতা এবং সমাজের বিত্তবানদের এগিয়ে আসার আহ্বান জানান।
মহানগরী সেক্রেটারি অধ্যক্ষ মুহাম্মদ নুরুল আমিন বলেন, পবিত্র মাহে রমজান আত্নশুদ্ধির মাস, প্রশিক্ষণের মাস। সিয়াম সাধনার মাধ্যমে বান্দার মাঝে সংযম-ছবর, সহানুভূতি-সহমর্মিতা, ভাতৃত্ব-ভালবাসা, ত্যাগ স্বীকারের মনোবৃত্তি তৈরি হয়। সিয়াম সাধনার মাধ্যমে এইসব বদান্যতা ও মানবিক গুণের বিকাশ ঘটে থাকে। আর এমন গুণ বৈশিষ্ট্য একটি অনুপম সমাজ গঠনে অপরিহার্য শর্ত। তিনি পূর্ণ মর্যাদা ও তাকওয়ার সাথে হক আদায় করে মাসব্যাপী সিয়াম পালনের মাধ্যমে মহান রবের সন্তুষ্টি অর্জনে সচেষ্ট হওয়ার জন্য সকলের প্রতি আহ্বান জানান।
ইফতারের পূর্বক্ষণে এতিমদের সাথে নিয়ে মহান আল্লাহর দরবারে দেশ-জাতির কল্যাণ,সমৃদ্ধি এবং নেতৃবৃন্দের মুক্তি কামনা করে মোনাজাত করা হয়।
প্রেস বিজ্ঞপ্তি
",2,1.0,1.0,100.0
20170167,194,"

শিক্ষার আলো থেকে বঞ্চিত কোমলমতি শিশুরা
	রাঙ্গাবালীর বিচ্ছিন্ন চর কাশেমের জীবনচিত্র
"," 
আমেনা বেগম ছয় সন্তানের জননী। নিজে শিক্ষা গ্রহণের সুযোগ না পেলেও ছেলে-মেয়েদেরকে শিক্ষিত করার স্বপ্ন ছিল তার। কিন্তু তাদের গ্রামে স্কুল না থাকায় কোনো ছেলে-মেয়েকেই তিনি লেখাপড়া শেখাতে পারেননি। তিন ছেলে আর তিন মেয়েকে তিনি এভাবে নিরক্ষর রেখেছেন বলে আক্ষেপ তার।
পটুয়াখালীর বিচ্ছিন্ন উপজেলা রাঙ্গাবালী। আবার রাঙ্গাবালীর বিচ্ছিন্ন একটি দ্বীপ চর কাশেম। আর এ চরের বাসিন্দাদের একজন হলেন আমেনা বেগম। স্বামী আজাদ পেশায় জেলে। বঙ্গোপসাগরের মোহনায় নদীতে জাল ফেলে যা পান তা দিয়েই চলে তার সংসার। ওই চরে কোনো স্কুল না থাকায় আমেনা তার কোনো সন্তানকেই লেখাপড়া শেখাতে পারেননি। মেয়ে আইরিন, আলভী ও ইতি মনিকে বিয়ে দিয়েছেন। ছেলে রাফিক ঢাকায় গার্মেন্টসে চাকরি করেন। অপর দুই ছেলে শাকিল ও শাহিন গাজী বাবার সাথে নদীতে মাছ ধরায় ব্যস্ত। ‘আমি লেখাপড়া শিখতে পারি নাই কিন্তু সন্তানদের লেখাপড়া শেখানোর আশা ছিল।’ তবে গ্রামে স্কুল না থাকায় কোনো ছেলে-মেয়েকেই লেখাপড়া শেখাতে না পারায় আক্ষেপ আমেনার। এ আক্ষেপ শুধু আমেনার একার নয়। ওই চরে বসবাসকারী সব পরিবারেই এমন আক্ষেপ রয়েছে। ওই চরে প্রায় ৬০০ লোকের বসবাস থাকলেও প্রাথামিক বিদ্যালয় বা কোনো শিক্ষাপ্রতিষ্ঠান নেই। তাই এখানকার ছেলেমেয়েরা নিরক্ষরই থাকছে।
চরের বাসিন্দা রফিক সরদার জানান, তার দুই ছেলে এবং এক মেয়ে। গ্রামে স্কুল না থাকায় কোনো ছেলে-মেয়েকেই শিক্ষার সুযোগ করে দিতে পারেননি। তাই ছেলেরা তার সাথে নদীতে মাছ ধরে পরিবারে আয়ে সহযোগিতা করছে। অপর বাসিন্দা রেজাউল হাওলাদারের তিন ছেলে। এদের মধ্যে দুই ছেলেকে শিক্ষিত করতে না পারলেও ছোট ছেলে দ্বীন ইসলামকে অন্য চরের প্রাইমারি স্কুলে পাঠাচ্ছেন। সে এখন তৃতীয় শ্রেণীর ছাত্র। একটি নদী পার হয়েই প্রতিদিন পাঁচ কিলোমিটার দূরের ওই স্কুলটিতে যেতে হয় দ্বীন ইসলামকে। তাই সে নিয়মিত যেতে পারে না। আবার বর্ষা মৌসুম এলে দুর্যোগপূর্ণ আবহাওয়ায় খেয়া চলাচল বন্ধ থাকায় বছরের প্রায় ছয় মাস স্কুলে যাওয়া হয় না দ্বীন ইসলামের। রেজাউল হাওলাদারের আক্ষেপ এ চরে একটি স্কুল থাকলে সব ছেলে-মেয়ে লেখাপড়ার সুযোগ পেতো। তিনি আরো জানান, সরকারের আশ্রয়ণ প্রকল্পের মাধ্যমে রঙিন টিনের ঘর পেয়েছেন তারা। রঙিন ঘর পেলেও আমাদের সন্তানদের লেখাপড়া শেখানোর স্বপ্ন রঙিন হয়নি।
গ্রামের বাসিন্দা নুর হোসেন জানান, এ চরে প্রায় ৭০০ লোকের বসবাস। এর মধ্যে ৬০ পরিবারকে সরকারের আশ্রয়ণ প্রকল্পের অধীনে রঙিন টিন দিয়ে ঘর তৈরি করে দেয়া হয়েছে। এ ধরনের ঘর পেয়ে তাদের জীবনযাত্রার মান উন্নত হয়েছে। কিন্তু এ চরে একটি প্রাথমিক বিদ্যালয় স্থাপন করা হলে আমরা সন্তানদেরকে লেখাপড়া শেখাতে পারতাম। এ চরের দু’চারজন শিশু অন্য চরে গিয়ে লেখাপড়া করছে। কিন্তু তারা বাড়িতে না ফেরা পর্যন্ত আমাদেরকে দুশ্চিন্তায় থাকতে হয়। তিনি আরো বলেন, এ চরে শতাধিক স্কুল গমনোপযোগী শিশু রয়েছে। অবিলম্বে এ চরে একটি প্রাথমিক বিদ্যালয় স্থাপনের দাবি জানান তিনি।
এ ব্যাপারে উপজেলা শিক্ষা কর্মকর্তা দেবাশীষ ঘোষ বলেন, ‘চর কাশেম একটা বিছিন্ন দ্বীপ। ইতোমধ্যে আমাদের অফিস থেকে তথ্য পাঠানো হয়েছে। নতুন স্কুল করার ব্যাপারে সরকারের কিছু বিধিমালা আছে। পর্যায়ক্রমে কাজটি সম্পন্ন হবে বলে মনে করছি।’ এ ব্যাপারে উপজেলা চেয়ারম্যান জহির উদ্দিন আহম্মেদ জানান, ‘আমরা উপজেলা থেকে ওই চরে আবাসনের ব্যবস্থা করে দিয়েছি। কিন্তু উপজেলা থেকে চরটি বিছিন্ন থাকায় কোমলমতি শিশুরা শিক্ষা থেকে বঞ্চিত। আমি উপজেলা শিক্ষা কর্মকর্তার সাথে যোগাযোগ করে সর্বশেষ আপডেটটি আমি জানাবো।’
",2,1.0,1.0,100.0
20171315,339,"

মালয়েশিয়ায় পুলিশের সাথে বন্দুকযুদ্ধে বাংলাদেশীসহ নিহত ৩
","মালয়েশিয়ার পাহাং রাজ্যের কুয়ান্তানের জালান পেকান-কুয়ান্টানে সোমবার মধ্যরাতে পুলিশের সাথে বন্দুকযুদ্ধে তিন বিদেশী ডাকাত নিহত হয়েছে। এদের মধ্যে রয়েছে এক বাংলাদেশী নাগরিকও। তারা দেশটিতে বেশ কয়েকটি সোনার দোকানে ডাকাতি ও ছিনতাইয়ের সাথে জড়িত সেন্ট্রো গ্যাং -এর সদস্য বলে সন্দেহ পুলিশের।
মঙ্গলবার (১২ মার্চ) পাহাং কন্টিনজেন্ট পুলিশ হেডকোয়ার্টার্সে (আইপিকে) এক সংবাদ সম্মেলনে এ তথ্য জানানো হয়।
৩৪ থেকে ৪৪ বছর বয়সী সন্দেহভাজন দুই ভিয়েতনামের নাগরিক এবং একজন বাংলাদেশী নাগরিক। তবে তাদের নাম-পরিচয় বিস্তারিত প্রকাশ করেনি পুলিশ।
পাহাং পুলিশ প্রধান দাতুক সেরি ইয়াহায়া ওথমান বলেছেন, সন্দেহভাজন ব্যক্তি প্রোটন ওয়াজা টাইপ গাড়িতে চড়েছিল সেটি পরবর্তীতে ধরা হয় এবং সাত রাউন্ড গুলিসহ একটি Glock-17 টাইপ পিস্তল পাওয়া যায় এবং জব্দ করা হয়।
তার মতে, চুরির কাজে ব্যবহৃত আরো সরঞ্জামও পাওয়া গেছে, যার মধ্যে দুটি ম্যাচেট ব্লেড রয়েছে।
এদিকে তিনজন বিদেশী নিয়ে গঠিত সেন্ট্রো গ্যাং, গত বছরের জুন থেকে সেলাঙ্গর, নেগেরি সেম্বিলান, পেরাক এবং পাহাংয়ে সোনার দোকানের বেশ কয়েকটি ডাকাতি এবং চুরির সাথে জড়িত বলে চিহ্নিত করা হয়েছে।
‘অপরাধীদের এই গোষ্ঠীর দ্বারা ব্যবহৃত পদ্ধতি হলো স্বর্ণের দোকানে ভাঙার জন্য ছুটির দিনগুলো ব্যবহার করার পাশাপাশি সহিংসতা ব্যবহার করে ক্ষতিগ্রস্তদের আক্রমণ করা এবং ছিনতাই করা,’ তিনি বলেছিলেন।
তিনি আরো জানান, সোমবার সেলাঙ্গর এবং পাহাং অপরাধ তদন্ত বিভাগের সদস্যদের একটি দল যারা একটি যৌথ অভিযান চালিয়েছিল। তারা রাত সাড়ে ১১টার দিকে পাহাং রাজ্য উন্নয়ন বোর্ড, পেকানের এলাকায় একটি সন্দেহজনক অবস্থায় একটি গাড়ি শনাক্ত করতে সক্ষম হয়েছিল।
তিনি ব্যাখ্যা করেছেন যে- তিনি যখন ঘটনাস্থলে পৌঁছান, সন্দেহভাজন গাড়িটি থামার আগে পুলিশের গাড়ির পেছনে ধাক্কা দেয়। যখন (পুলিশ) কর্মীরা এটি পরিদর্শন করতে নেমেছিল, সন্দেহভাজন বেশ কয়েকটি গুলি চালায়।
সংশ্লিষ্ট পুলিশ আত্মরক্ষার জন্য পাল্টা গুলি চালায় এবং গাড়িতে থাকা সন্দেহভাজনকে আঘাত করে বলেন তিনি।
ইয়াহায়া আরো জানান, ঘটনার আগে সন্দেহভাজন ব্যক্তি পেকান এলাকায় অপরাধ করার পরিকল্পনা করছিল বলে ধারণা করা হচ্ছে।
তিনি জানান, প্রাথমিক তদন্তে পাওয়া গেছে যে সন্দেহভাজনদের মধ্যে একজন (বাংলাদেশী নাগরিক) এই দেশে বসবাস করছেন তার নিজের নামে নিবন্ধিত গাড়ির উপর ভিত্তি করে।
",2,1.0,1.0,100.0
20170192,197,"

 ওয়ালটনের ‘ননস্টপ মিলিয়নিয়ার’ ক্যাম্পেইনে ফ্রিজ কিনে ১০ লাখ টাকা পেলেন সিলেটের গৃহিণী লাকি বেগম
","ঈদ উৎসবকে সামনে রেখে দেশব্যাপী চলমান ডিজিটাল ক্যাম্পেইন সিজন-২০ এ ক্রেতাদের ‘ননস্টপ মিলিয়নিয়ার’ হওয়ার সুবিধা দিচ্ছে দেশের ইলেকট্রনিক্স জায়ান্ট ওয়ালটন। এর আওতায় দেশের সুপারব্র্যান্ড ওয়ালটন ব্র্যান্ডের ফ্রিজ কিনে মিলিয়নিয়ার হলেন সিলেটের বালাগঞ্জের গৃহিণী লাকি বেগম। মাত্র ১০ হাজার টাকা জমা দিয়ে কিস্তিতে ওয়ালটন ফ্রিজ কিনে ডিজিটাল ক্যাম্পেইনের ৩১তম মিলিয়নিয়ার হলেন তিনি। ওয়ালটনের ১০ লাখ টাকায় বদলে গেলো লাকি বেগমের ভাগ্য।
উল্লেখ্য, ডিজিটাল ক্যাম্পেইনের মাধ্যমে এর আগেও ওয়ালটন পণ্য কিনে মিলিয়নিয়ার হয়েছিলেন ৩০ জন ক্রেতা। ঈদকে সামনে রেখে ক্রেতাদের জন্য বিশেষ উপহার হিসেবে সিজন-২০ এ ‘সেরা পণ্যে সেরা অফার’ স্লোগানে আবারো এই সুবিধা দিচ্ছে ওয়ালটন।সিজন-২০ চলাকালীন দেশের যেকোনো ওয়ালটন প্লাজা, পরিবেশক শোরুম ও অনলাইন সেলস প্ল্যাটফর্ম ‘ই-প্লাজা’ থেকে ফ্রিজ, এসি, টিভি, ওয়াশিং মেশিন ও ফ্যান কিনে আবারো মিলিয়নিয়ার হওয়ার সুযোগ পাচ্ছেন ক্রেতারা। এ ছাড়াও রয়েছে কোটি কোটি টাকার নিশ্চিত উপহার। চলতি বছরের ১ মার্চ থেকে পরবর্তী ঘোষণা না দেয়া পর্যন্ত ‘ননস্টপ মিলিয়নিয়ার’ হওয়ার এই সুযোগ পাবেন ক্রেতারা।রোববার সিলেটের ওয়ালটন প্লাজা তাজপুর শাখা কর্তৃক তাজপুর সরকারি প্রাথমিক বিদ্যালয় মাঠে আয়োজিত এক অনুষ্ঠানে মিলিয়নিয়ার লাকি বেগমের হাতে ১০ লাখ টাকার চেক তুলে দেন জনপ্রিয় চিত্রনায়িকা অপু বিশ্বাস ও চিত্রনায়ক আমিন খান।
সে সময় অন্যদের মধ্যে উপস্থিত ছিলেন ওয়ালটনের চিফ মার্কেটিং অফিসার দিদারুল আলম খান, সিনিয়র এক্সিকিউটিভ ডিরেক্টর মোহাম্মদ শাহজাদা সেলিম, ওয়ালটন প্লাজার চিফ সেলস এক্সিকিউটিভ ওয়াহিদুজ্জামান তানভীর, ওয়ালটন প্লাজা তাজপুর শাখার ব্যবস্থাপক নাজিম উদ্দিন, ওসমানিনগর উপজেলা চেয়ারম্যান মো: শামীম আহমেদ, উপজেলা আওয়ামী লীগের সভাপতি মো: আতাউর রহমান চৌধূরী, তাজপুর সরকারি প্রাথমিক বিদ্যালয়ের সভাপতি মামুনুর রশিদ খলকু ও প্রধান শিক্ষক শিল্পি পাল, কদমতলা বণিক সমিতির সাধারণ সম্পাদক নোমান আহমদ জাহাঙ্গীর প্রমুখ।
ক্রেতা লাকি বেগম উছমান পুরের দক্ষিণ রাইগ দাড়া এলাকার বাসিন্দা। স্বামী ও দুই ছেলেসহ চার সদস্যের পরিবার তার। অভাবের সংসারে স্বামী খাজা মিয়ার মুদি দোকানই একমাত্র ভরসা। দোকানে ব্যবহারের জন্য চলতি মাসের ২ তারিখে ওয়ালটন প্লাজা তাজপুর শাখা থেকে কিস্তিতে ৩৫ হাজার ৬৬৬ টাকা মূল্যের একটি ফ্রিজ কেনেন লাকি বেগম। ফ্রিজটি কেনার পর তার নাম, মোবাইল নম্বর ও ক্রয়কৃত ফ্রিজের মডেল নম্বর ডিজিটাল রেজিস্ট্রেশন করা হয়। কিছুক্ষণ পরেই তার মোবাইলে ওয়ালটনের কাছ থেকে একটি ম্যাসেজ যায়। ওয়ালটন ফ্রিজ কিনে ১০ লাখ টাকা পেয়েছেন। সেই টাকায় ঋণ শোধ করার পাশাপাশি স্বামীর ব্যবসাকে আরো বড় করবেন তিনি। বিজ্ঞপ্তি।
",2,1.0,1.0,100.0
20170204,198,"

পতনের পথেই হাঁটছে পুঁজিবাজার
	বাজারমূলধনে আরো ১৪২১ কোটি টাকা নেই
","দর ও সূচক পতনের মধ্যেই রয়েছে দেশের পুঁজিবাজার। গত রোববার ঢাকা স্টকের যান্ত্রিক ত্রুটিতে বড় ধরনের রেকর্ড আতঙ্ক ও বাজার পতনের পর গতকালও একই পথে রয়েছে পুঁজিবাজার। লেনদেনের সূচনাতে সবগুলো সূচকই ইতিবাচক পথে ছিল। প্রথম ৩৬ মিনিটে ২৬৩টি কোম্পানির শেয়ারদর ঊর্ধ্বমুখী ছিল। এক ঘণ্টা পার হতেই ধীরে ধীরে পতনের পথেই হাঁটতে থাকে। দরবৃদ্ধির তালিকা থেকে ঝরতে শুরু করে কোম্পানিগুলোর নাম। ভারী হয় পতনের তালিকায় থাকা কোম্পানিগুলোর সারি। লেনদেন আগের দিনের তুলনায় টাকায় ও শেয়ারের সংখ্যায় বেড়েছে। তবে ডিএসইর বাজারমূলধন আরো প্রায় দেড় হাজার কোটি টাকা কমেছে। ফ্লোরপ্রাইসে থাকা উঠে আসা কয়েকটি কোম্পানির বড় বিনিয়োগকারীরা তাদের বিনিয়োগ তুলে নেয়াতে বাজারের এই দশা। ওই টাকাগুলো আপাতত না ফেরার কারণেই বাজারমূলধন করছে বলে বিভিন্ন ব্রোকারেজ হাউজ সংশ্লিষ্টরা জানিয়েছেন।
লেনদেনের তথ্য থেকে বাজার বিশ্লেষণে দেখা যায়, প্রতিদিনই লেনদেনের সূচনাটা ভালোই থাকে। ঘণ্টাখানেক পরই বাজারের চেহারায় নেতিবাচক পরিবর্তন আসে। প্রথম দেড় ঘণ্টায় অর্থাৎ সাড়ে ১১টা পর্যন্ত লেনদেনে সাত কোটি ৭৭ লাখ ৯৩ হাজার ৮৩৯টি শেয়ার, মিউচুয়াল ফান্ড ও বন্ড হাতবদল হয়েছে ২৬৬ কোটি ৯ লাখ পাঁচ হাজার টাকায়। এই সময়ে ২৩৭টি কোম্পানি দর বৃদ্ধিতে ছিল। তবে গতকাল পতনের ভেতরেই আগের খারাপ অবস্থা থেকে ঘুরে দাঁড়ানোর চেষ্টা করছে। দিন শেষে ডিএসইতে সূচক সবগুলোই পযেন্ট হারিয়েছে। ডিএসইএক্স ১৬.৮৪ পয়েন্ট কমে ছয় হাজার ৫৮.৩৫ পয়েন্টে, শরিয়াহ সূচক ২.৩০ পয়েন্ট কমে এক হাজার ৩২২.৬৫ পয়েন্টে এবং ডিএসই-৩০ সূচক ৭.৯৮ পয়েন্ট কমে বর্তমানে ২ হাজার ৭৫.৮৭ পয়েন্টে রয়েছে।পুরো লেনদেনে ডিএসইতে গতকাল ২০ কোটি ৮৩ লাখ ১৪ হাজার ৬৪৬টি শেয়ার, মিউচুয়াল ফান্ড ও বন্ড বেচাকেনা হয়েছে ৭৫৪ কোটি ১৪ লাখ ৭৯ হাজার ৬৮৮ টাকায়। গত রোববার লেনদেন হয়েছিল ৪৭৮ কোটি ২৫ লাখ ৯৫ হাজার টাকায় মোট চৌদ্দ কোটি ৪৫ লাখ ৬৪ হাজার ৭৪২টি শেয়ার, মিউচুয়াল ফান্ড ও বন্ড। গতকাল টাকায় লেনদেন বেড়েছে ২৭৫ কোটি ৮৯ লাখ টাকা বা ৫৭.৬৮ শতাংশ। লেনদেন হওয়া ৩৯৬টি কোম্পানির এর মধ্যে দর বেড়েছে ১৭৪টির, কমেছে ১৬৩টির এবং অপরিবর্তিত রয়েছে ৫৯টির।
হল্টেড হয়েছে ১০ কোম্পানি : সূচকের পতনের দিনেও সার্কিট ব্রেকারের সর্বোচ্চ সীমা ছুঁয়ে হল্টেড হয়েছে ১০ কোম্পানির শেয়ার। কোম্পানিগুলো হলো- বিবিএস লিমিটেড, তাওফিকা ফুডস, অ্যাসোসিয়েট অক্সিজেন, এসএস স্টিল, ডমিনেজ স্টিল, এশিয়াটিক ল্যাবরেটরিজ, মিথুন নিটিং, গোল্ডেন হার্ভেস্ট, পিপল কোম্পানিগুলো হলো- বিবিএস লিমিটেড, তাওফিকা ফুডস, অ্যাসোসিয়েট অক্সিজেন, এসএস স্টিল, ডমিনেজ স্টিল, এশিয়াটিক ল্যাবরেটরিজ, মিথুন নিটিং, গোল্ডেন হার্ভেস্ট, পিপলস লিজিং এবং আরামিট লিমিটেড। গতকাল কোম্পানিগুলোর শেয়ার সার্কিট ব্রেকারের সর্বোচ্চ সীমায় অবস্থান করে হল্টেড হয়ে যাওয়ায় বিনিয়োগকারীরা শেষ বেলা পর্যন্ত কোম্পানিগুলোর শেয়ার কিনতে পারেননি। কোম্পানিগুলোর মধ্যে গতকাল বিবিএস লিমিটেডের দর বেড়েছে ৯.৯৪ শতাংশ, তাওফিকা ফুডসের ৯.৯৩ শতাংশ, অ্যাসোসিয়েট অক্সিজেনের ৯.৯২ শতাংশ, এসএস স্টিলের ৯.৮৪ শতাংশ, ডমিনেজ স্টিলের ৯.৮০ শতাংশ, এশিয়াটিক ল্যাবরেটরিজের ৯.৭৭ শতাংশ, মিথুন নিটিংয়ের ৯.৭৪ শতাংশ, গোল্ডেন হার্ভেস্ট ৯.৬৭ শতাংশ, পিপলস লিজিংয়ের ৯.০৯ শতাংশ এবং আরামিট লিমিটেডের ৮.৭৩ শতাংশ।
ব্লক মার্কেটে ১.১৭ কোটি শেয়ার ট্রেড : এদিকে, ডিএসইর ব্লক মার্কেটে ৪৭টি কোম্পানির এক কোটি ১৭ লাখ ৭১ হাজার ৪৫৬টি শেয়ার ও মিউচুয়াল ফান্ড বেচাকেনা হয়েছে। যার গতকালের মোট বাজারদর ছিল ৬৮ কোটি ২৮ লাখ ৮২ হাজার টাকা। তবে সবচেয়ে বেশি লেনদেন হয়েছে তিন কোম্পানির। ন্যাশনাল টির দুই লাখ ৭৫ হাজার ১৫০টি শেয়ার ১২ কোটি ৮৭ লাখ ৮ হাজার টাকায়, ইস্টার্ন ব্যাংকের ৪২ লাখ শেয়ার ১১ কোটি ৯২ লাখ ৮০ হাজার টাকায় এবং ব্রিটিশ আমেরিকান টোব্যাকোর দুই লাখ ৭০ হাজার শেয়ার হাতবদল হয়েছে ১১ কোটি ৮৮ লাখ টাকায়। এছাড়া লাভেলো আইসক্রিমের ৮ কোটি ১৩ লাখ ৬৭ হাজার টাকায়, বিকন ফার্মাসিউটিক্যালস লিমিটেডের ৩ কোটি ৬০ লাখ টাকায়, আলিফ ইন্ডাস্ট্রিজের ২ কোটি ৮৬ লাখ ৪৩ হাজার টাকায়, কর্ণফুলী ইন্স্যুরেন্সের ২ কোটি ৮৬ লাখ ২০ হাজার টাকায়, রবি আজিয়াটার এক কোটি ২৭ লাখ এক হাজার টাকায় হাতবদল হয়েছে।
অন্যদিকে, চট্টগ্রাম স্টক এক্সচেঞ্জে (সিএসই) ৬৭ লাখ ৮৭ হাজার ৬০৭টি শেয়ার, মিউচুয়াল ফান্ড ও বন্ড লেনদেন হয়েছে মোট ২০ কোটি ৭৮ লাখ ৪১ হাজার টাকায়। রোববার লেনদেন হয়েছিল ১১ কোটি ৫১ লাখ ৩৮ হাজার টাকার। সিএসইতে ২৩৬টি প্রতিষ্ঠান লেনদেনে অংশ নেয়। তবে দর বেড়েছে ৮৭টির, কমেছে ১২৪টির এবং অপরিবর্তিত রয়েছে ২৫টি প্রতিষ্ঠানের। রোববার সিএসইতে ২৩৪টি প্রতিষ্ঠানের শেয়ার ও ইউনিট লেনদেন হয়েছে। যার মধ্যে দর বেড়েছিল ৫৪টির, কমেছিল ১৪৯টির এবং অপরিবর্তিত ছিল ৩১টি প্রতিষ্ঠানের। সবগুলো সূচকই কমেছে। সিএএসপিআই ৩৩.৯৩ পয়েন্ট কমে ১৭ হাজার ৩৮৭.৪০ পয়েন্টে এবং সিএসসিএক্স ১৭.৪১ পয়েন্ট কমে দশ হাজার ৪৪০.৮৮ পয়েন্টে রয়েছে। স্কয়ার ফার্মার পরিচালক শেয়ার কিনবেন : শেয়ার ক্রয়ের ঘোষণা দিয়েছেন পুঁজিবাজারে তালিকাভুক্ত স্কয়ার ফার্মাসিউটিক্যালস পিএলসির এক পরিচালক। ২০ লাখ শেয়ার ক্রয়ের ঘোষণা দেন ওষুধ ও রসায়ন খাতে তালিকাভুক্ত এই কোম্পানিটির পরিচালক তপন চৌধুরী বলেন ঢাকা স্টক একেচেঞ্জের প্রচারিত তথ্য থেকে জানা গেছে।আগামী ৩০ কার্যদিবসের মধ্যে ডিএসইর পাবলিক মার্কেটে ঘোষিত এই শেয়ার ক্রয় সম্পন্ন করবেন বলে তথ্য দিয়েছে ডিএসই।
",2,1.0,1.0,100.0
20170208,199,"

প্রাথমিকে প্রতিবন্ধী কোটায় ১১৭ জনকে নিয়োগ প্রশ্নে হাইকোর্টের রুল 
","২০১৮ ও ২০২০ সালের প্রাথমিক শিক্ষক নিয়োগের লিখিত পরীক্ষায় উত্তীর্ণ ১১৭ জনকে প্রতিবন্ধী কোটায় কেন নিয়োগ দেয়ার নির্দেশনা দেয়া হবে না, তা জানতে চেয়ে রুল জারি করেছেন হাইকোর্ট। গতকাল বিচারপতি নাইমা হায়দার এবং বিচারপতি কাজী জিনাত হকের সমন্বয়ে গঠিত হাইকোর্ট বেঞ্চ এ আদেশ দেন।আগামী চার সপ্তাহের মধ্যে প্রাথমিক ও গণশিক্ষা মন্ত্রণালয়ের সচিব, জনপ্রশাসন মন্ত্রণালয় সচিব ও প্রাথমিক শিক্ষা অধিদফতরের মহাপরিচালক এবং পরিচালককে (পলিসি অ্যান্ড অপারেশন) রুলের জবাব দিতে বলা হয়েছে। একই সাথে নিয়োগের ক্ষেত্রে এই ১১৭টি পদ ফাঁকা রাখার নির্দেশনাও দেয়া হয়েছে। রিটকারীদের আইনজীবী অ্যাডভোকেট মুহাম্মদ ছিদ্দিকউল্লাহ মিয়া এ তথ্য জানিয়েছেন।
প্রতিবন্ধী নিয়োগ প্রার্থী রিটকারীদের পক্ষে শুনানি করেন সুপ্রিম কোর্টের আইনজীবী মোহাম্মদ ছিদ্দিক উল্লাহ মিয়া। অপর দিকে রাষ্ট্র পক্ষে ছিলেন ডেপুটি অ্যাটর্নি জেনারেল অমিত দাস গুপ্ত। এ বিষয়ে আইনজীবী মোহাম্মদ ছিদ্দিক উল্লাহ মিয়া বলেন, সরকারি প্রাথমিক বিদ্যালয়ের সহকারী শিক্ষক পদে নিয়োগ পরীক্ষা-২০১৮ এবং ২০২০-এ চলমান নিয়োগ প্রক্রিয়া এবং বিধিমালা অনুযায়ী রুলে ১০ শতাংশ প্রতিবন্ধী কোটা পূরণ করে রিটকারী প্রতিবন্ধী প্রার্থীদের সহকারী শিক্ষক পদে নিয়োগ না দেয়া কেন অবৈধ হবে না ও ১০ শতাংশ প্রতিবন্ধী কোটা পূরণ করে রিটকারী প্রতিবন্ধী প্রার্থীদের সহকারী শিক্ষক পদে নিয়োগের নির্দেশ কেন দেয়া হবে না তা জানতে চেয়েছেন হাইকোর্ট। একই সাথে রিটকারীদের জন্য তাদের সংশ্লিষ্ট জেলায় ১১৭টি সহকারী শিক্ষকের পদ সংরক্ষণের নির্দেশ দিয়েছেন।
 
",2,1.0,1.0,100.0
20171299,337,"

ব্যাংকগুলো ডিসেম্বর পর্যন্ত স্বেচ্ছায় একীভূত হতে পারবে, মার্চে সিদ্ধান্ত কেন্দ্রীয় ব্যাংকের
","বাংলাদেশ ব্যাংক জানিয়েছে, চলতি বছরের ডিসেম্বর পর্যন্ত ব্যাংকগুলো চাইলে স্বেচ্ছায় একীভূত হতে পারবে। এরপর আগামী বছরের মার্চে নীতিমালা অনুযায়ী যারা দুর্বল তালিকায় পড়বে, তাদের বিষয়ে সিদ্ধান্ত দেয়া হবে।
তবে কোনো ব্যাংক একীভূত হলেও তার আমানতকারীদের স্বার্থের কোনো হানি হবে না বলে জানিয়েছে কেন্দ্রীয় ব্যাংক।
নিয়ন্ত্রক সংস্থাটি জানিয়েছে, চলতি বছরের ডিসেম্বর পর্যন্ত ব্যাংকগুলো চাইলে স্বেচ্ছায় একীভূত হতে পারবে। এরপর আগামী বছরের মার্চে নীতিমালা অনুযায়ী যারা দুর্বল তালিকায় পড়বে, তাদের বিষয়ে সিদ্ধান্ত দেয়া হবে। আন্তর্জাতিক চর্চা অনুসরণ করে কোন পদ্ধতিতে এবং কী প্রক্রিয়া অনুসরণ করে ব্যাংক একীভূত হবে, তা নিয়ে প্রণয়ন করা হবে নীতিমালা।
মঙ্গলবার (১২ মার্চ) এক সংবাদ সম্মেলনে বাংলাদেশ ব্যাংকের নির্বাহী পরিচালক ও মুখপাত্র মেজবাউল হক এই তথ্য জানান।
তিনি বলেন, ব্যাংক একীভূত হওয়া নিয়ে নানা ধরনের অনুমানভিত্তিক কথা হচ্ছে। যে প্রক্রিয়ায় ব্যাংক একীভূত হোক না কেন, এতে আমানতকারীদের স্বার্থের কোনো হানি হবে না। একইসাথে বিনিয়োগকারীদের স্বার্থও দেখা হবে।
কেন্দ্রীয় ব্যাংকের মুখপাত্র বলেন, যেসব ব্যাংক একীভূত হবে, ওই ব্যাংকগুলোর স্বাস্থ্য ভালো নিরীক্ষা প্রতিষ্ঠান দিয়ে পরীক্ষা করা হবে। এরপরই একীভূত হওয়ার প্রক্রিয়া শুরু হবে। ব্যাংক একীভূত হলে তা হবে যথাযথ ও স্বচ্ছ প্রক্রিয়ায়। একীভূত হলে ভালো ব্যাংক যাতে দুর্বল না হয় ও দুর্বল ব্যাংক যাতে ভালো হয়—এ দুটিই দেখা হবে।
সম্প্রতি গণমাধ্যমে প্রকাশিত ব্যাংকগুলোকে লাল, হলুদ ও সবুজ তালিকাভুক্তি প্রসঙ্গে মেজবাউল হক বলেন, ‘এটা ব্যাংকের স্বাস্থ্য দেখার কোনো সঠিক পদ্ধতি নয়। বাংলাদেশ ব্যাংকের বিভিন্ন বিভাগ নানা সময়ে ব্যাংকের তালিকা করে থাকে। এই তালিকাটা ধারণাভিত্তিক। যেখানে কোন পরিস্থিতি হলে কী হবে, তা বিবেচনায় নেয়া হয়। ব্যাংকের স্বাস্থ্য দেখার একমাত্র উপাদান নিরীক্ষিত আর্থিক প্রতিবেদন, যা ক্যামেলস পদ্ধতির মাধ্যমে দেখা হয়।’
গত ৪ মার্চ ব্যাংক উদ্যোক্তাদের সংগঠন বাংলাদেশ অ্যাসোসিয়েশন অব ব্যাংকসের (বিএবি) একটি প্রতিনিধিদল কেন্দ্রীয় ব্যাংকের গভর্নরের সাথে দেখা করে। এ সময় কেন্দ্রীয় ব্যাংক জানিয়ে দেয়, চলতি বছরের মধ্যে ৭ থেকে ১০টি দুর্বল ব্যাংক সবল বা ভালো ব্যাংকের সাথে একীভূত হতে পারে। এ সময়ের মধ্যে দুর্বল ব্যাংকগুলো নিজেদের ইচ্ছায় একীভূত না হলে আগামী বছর থেকে তাদের চাপ দিয়ে একীভূত করা হবে।
",2,1.0,1.0,100.0
20171478,357,"

দ্বৈত কর এড়াতে বাংলাদেশ-নেদারল্যান্ডসের নতুন চুক্তি সই
","দ্বৈত কর পরিহার ও রাজস্ব ফাঁকি রোধে বাংলাদেশ ও নেদারল্যান্ডসের মধ্যে নতুন একটি চুক্তি সই হয়েছে।
অর্থমন্ত্রী আবুল হাসান মাহমুদ আলী এবং নেদারল্যান্ডসের কর ও কর প্রশাসনমন্ত্রী এমএলএ ভ্যান রিজ নিজ নিজ দেশের পক্ষে চুক্তিতে সই করেন।
মঙ্গলবার (১২ মার্চ) ঢাকায় অর্থ মন্ত্রণালয়ে এই চুক্তি সই হয়।
অর্থ মন্ত্রণালয় সূত্রে জানা গেছে, দ্বৈত কর পরিহার ও রাজস্ব ফাঁকি রোধে বাংলাদেশ ও নেদারল্যান্ডসের মধ্যে প্রায় ৩০ বছর আগে ১৯৯৩ সালের ১৩ জুলাই প্রথমবারের মতো একটি চুক্তি সই হয়।
এরই মধ্যে দ্বৈত কর পরিহার ও রাজস্ব ফাঁকি রোধে আন্তর্জাতিক রীতিনীতিতে নানা পরিবর্তন এসেছে, যেমন ওইসিডি মডেল বা জাতিসঙ্ঘের মডেল।
এছাড়া স্বল্পোন্নত থেকে উন্নয়নশীল দেশে উত্তরণের সময়ের মধ্যে রয়েছে বাংলাদেশ।
নতুন চুক্তিতে ৩৩টি ধারা রয়েছে। এর মধ্যে করের পরিধি বাড়ানোর জন্য কিছু গুরুত্বপূর্ণ ধারায় পরিবর্তন আনা হয়েছে, আবার নতুন বিষয় উৎপত্তির জন্য কিছু নতুন অনুচ্ছেদ সংযোজন করা হয়েছে।
চুক্তির প্রধান বৈশিষ্ট্য হিসেবে বলা হয়েছে, নতুন চুক্তিতে বিদ্যমান বিধান সংশোধন করে শুধু রাষ্ট্রায়ত্ত প্রতিষ্ঠানগুলোকে করমুক্ত সুবিধা দেওয়া হয়েছে এবং কারিগরি সেবা ফি সংযোজনের ফলে সেবার বিপরীতে সেবা ও বিল পরিশোধের ওপর সর্বোচ্চ ১০ শতাংশ হারে কর আদায় নিশ্চিত করা হবে।
নতুন চুক্তিতে শেয়ার হস্তান্তরে মূলধনী মুনাফা বাংলাদেশে করযোগ্য বলে বিধান রাখা হয়েছে। ফলে উৎস দেশে বাংলাদেশের অর্জিত মূলধনী মুনাফা থেকে কর আদায় করা সম্ভব হবে।
বিদ্যমান চুক্তির কোনো অনুচ্ছেদের আওতাভুক্ত নয় এমন কোনো আয়ের ক্ষেত্রে করদাতার ওপর তার নিজ দেশে কর আরোপের বিধান রয়েছে। বাংলাদেশের স্বার্থ রক্ষায় নতুন চুক্তিতে সংশোধন করে করদাতার এ ধরনের আয় যে দেশে উৎপন্ন হয়, সেখানে করারোপ করা হয়েছে।
দাবি করা কর আদায়ে সহায়তার জন্য একটি অনুচ্ছেদ নতুনভাবে সংযোজন করা হয়েছে।
এক্ষেত্রে চুক্তিবদ্ধ উভয় রাষ্ট্রকে রাজস্ব আদায়ে পরস্পরকে সহযোগিতা করতে হবে।
বাংলাদেশ ও নেদারল্যান্ডসের মধ্যে দ্বিপক্ষীয় বাণিজ্য ও বিনিয়োগ অংশীদারিত্বের সম্পর্ক অত্যন্ত মজবুত। নেদারল্যান্ডসের ১৫টি অংশিদার দেশের মধ্যে বাংলাদেশ অন্যতম।
অন্যদিকে ২০২২-২০২৩ অর্থবছরে নেদারল্যান্ডে ২০০ মিলিয়ন ডলারের বেশি রপ্তানি করেছে বাংলাদেশ। দেশটি বাংলাদেশের নবম বৃহত্তম রফতানি অংশীদার।
বাংলাদেশ থেকে নেদারল্যান্ডসে রফতানি পণ্যের মধ্যে রয়েছে নিটওয়্যার, ওভেন, গার্মেন্টস, গলদা চিংড়ি, জুতা, টেক্সটাইল, চামড়াজাত পণ্য এবং বাইসাইকেল।
অন্যদিকে ২০২২-২০২৩ অর্থবছরে নেদারল্যান্ডস থেকে মূলধনী যন্ত্রপাতি, শাকসবজি, প্রস্তুতকৃত খাদ্য উপাদান, জীবন্ত প্রাণী (পশু ও পাখি), খনিজ, রাসায়নিক, ওষুধ, জৈব রাসায়নিক, প্লাস্টিক ও রাবারসহ ৩০০ মিলিয়ন ডলারের বেশি মূল্যের পণ্য আমদানি করেছে বাংলাদেশ।
বাংলাদেশে সরাসরি বৈদেশিক বিনিয়োগের (এফডিআই) দিক থেকে নেদারল্যান্ডসের অবস্থান চতুর্থ। ২০১৯-২০ অর্থবছরে বাংলাদেশে ২ হাজার ৫৬০ মিলিয়ন ডলারের বেশি বিনিয়োগ করেছে নেদারল্যান্ডস।
জ্বালানি, বাণিজ্য, চামড়া খাত, চামড়াজাত পণ্য ও সিমেন্ট খাতে নেদারল্যান্ডসে বিনিয়োগ বাড়ছে।
অর্থ মন্ত্রণালয় জানায়, অসঙ্গতি দূর করতে এবং বাংলাদেশের স্বার্থ সমুন্নত রাখতে বিভিন্ন দেশের সাথে দ্বৈত কর পরিহার চুক্তি সংশোধনের এই উদ্যোগ নেয়া হয়েছে। তারই প্রেক্ষাপটে বাংলাদেশ ও নেদারল্যান্ডস নতুন চুক্তি সইয়ের উদ্যোগ নিয়েছে।
এসময় উপস্থিত ছিলেন আবু হেনা মো: রহমাতুল মুনিম, সিনিয়র সচিব ও জাতীয় রাজস্ব বোর্ডের চেয়ারম্যান মো: খায়েরুজ্জামান মজুমদার, অর্থ সচিব, নেদারল্যান্ডসের চার্জ ডি অ্যাফেয়ার্স সোনজা কুইপ।
সূত্র : ইউএনবি
",2,1.0,1.0,100.0
20171513,360,"

ইচ্ছাকৃত খেলাপিদের বিদেশ ভ্রমণে নিষেধাজ্ঞা, পাবেন না সম্মাননা  
","ইচ্ছাকৃত ঋণখেলাপিদের বিদেশ যাত্রা নিষিদ্ধ করা হবে বলে জানিয়েছে বাংলাদেশ ব্যাংক।
কেন্দ্রীয় ব্যাংকের নির্দেশনায় বলা হয়েছে,‘তাদের নতুন কোনো ট্রেড লাইসেন্স দেয়া যাবে না এবং তাদের সব ধরনের রাষ্ট্রীয় পুরস্কার বা সম্মাননার জন্য অযোগ্য বলে বিবেচনা করা হবে।’
মঙ্গলবার (১২ মার্চ) ব্যাংকিং প্রবিধি ও নীতি বিভাগ (বিআরপিডি) এ সংক্রান্ত একটি নির্দেশনা জারি করে ইচ্ছাকৃত ঋণখেলাপিদের শনাক্ত ও চূড়ান্তকরণের জন্য সব ব্যাংকের শীর্ষ নির্বাহীর কাছে পাঠানো হয়েছে।
নির্দেশনায় বলা হয়েছে, কোনো ব্যক্তি বা প্রতিষ্ঠান সামর্থ্য থাকা সত্ত্বেও কোনো ব্যাংক বা আর্থিক প্রতিষ্ঠান থেকে নেয়া ঋণ, অগ্রিম, বিনিয়োগের সুদ বা মুনাফা নিজের অনুকূলে নিজের, পরিবারের সদস্য, আগ্রহী ব্যক্তি, প্রতিষ্ঠান বা কোম্পানির অনুকূলে পরিশোধ করবেন। অন্যথায় তিনি ইচ্ছাকৃত ঋণখেলাপি হিসেবে বিবেচিত হবেন।
এ ছাড়া জালিয়াতি, প্রতারণা বা মিথ্যা তথ্য প্রদান করে বা যে উদ্দেশ্যে নেয়া হয়েছে সেই উদ্দেশ্য ব্যতীত অন্য কোনো খাতে ব্যবহার করা বা অন্য ব্যাংকের জামানত করা সম্পদ অনুমতি ছাড়া নতুন ঋণের ক্ষেত্রে জামানত হিসেবে দেখালে তিনি ইচ্ছাকৃত খেলাপি হিসেবে গণ্য হবেন।
পুঁজিবাজার নিয়ন্ত্রক সংস্থা বাংলাদেশ সিকিউরিটিজ অ্যান্ড এক্সচেঞ্জ কমিশন (বিএসইসি) ও রেজিস্ট্রার অব জয়েন্ট স্টক কোম্পানিজ অ্যান্ড ফার্মসে (আরজেএসসি) ইচ্ছাকৃত ঋণখেলাপিদের বিদেশযাত্রায় নিষেধাজ্ঞা, ট্রেড লাইসেন্স ইস্যুতে নিষেধাজ্ঞার জন্য সংশ্লিষ্ট এজেন্সির কাছে তালিকাভুক্ত করবে বাংলাদেশ ব্যাংক।
একই সাথে ইচ্ছাকৃত ঋণখেলাপিদের যানবাহন, জমি, বাড়ি, ফ্ল্যাট ইত্যাদির তালিকাও নিবন্ধন কর্তৃপক্ষের কাছে পাঠানো হবে। যাতে সংশ্লিষ্ট সংস্থা তাদের বিরুদ্ধে ব্যবস্থা নিতে পারে।
এছাড়াও, কোনো ইচ্ছাকৃত ঋণখেলাপি রাষ্ট্রীয় পুরস্কার বা সম্মানের জন্যও যোগ্য হবেন না।
সূত্র : ইউএনবি
",2,1.0,1.0,100.0
20051625,119,"সোমালিয়ার দস্যুদের কবলে বাংলাদেশি জাহাজ, ২৩ নাবিক জিম্মি","সোমালিয়ার দস্যুদের কবলে পড়েছে বাংলাদেশি মালিকানাধীন জাহাজ এমভি আব্দুল্লাহ। বাংলাদেশের স্থানীয় সময় দুপুর ১টা থেকে ২টার মধ্যে এ জাহাজটি আক্রান্ত হয়।
সোমালিয়া থেকে প্রায় ৪৫০ নটিক্যাল মাইল দূরে সমুদ্রে অন্তত ১০০ দস্যু জাহাজটি তাদের নিয়ন্ত্রণে নিয়েছে। ওই জাহাজে কর্মরত ২৩ জন বাংলাদেশি নাবিক দস্যুদের কাছে জিম্মি অবস্থায় রয়েছে। নৌপরিবহণ অধিদপ্তর সূত্রে এ তথ্য জানা গেছে।
জানা গেছে, সমুদ্রগামী এ জাহাজটি কয়লা নিয়ে মোজাম্বিক থেকে দুবাই যাচ্ছিল। পথিমধ্যে গালফ অব ইডেনে জাহাজটিতে হামলা চালিয়ে নিয়ন্ত্রণ নেয় দস্যুরা। তাদের অনেকের হাতে অস্ত্র রয়েছে। তবে শেষ খবর পাওয়া পর্যন্ত নাবিকেরা নিরাপদে রয়েছেন। নৌপরিবহণ মন্ত্রণালয় ইতোমধ্যেই পরাষ্ট্র মন্ত্রণালয়কে বিষয়টি জানিয়েছে।
এমভি আব্দুল্লাহ জাহাজটির মালিক চট্টগ্রামের এসআর শিপিং লিমিটেড। এটি মূলত বাল্ক ক্যারিয়ার।
জাহাজটি আক্রান্তের তথ্য যুগান্তরকে নিশ্চিত করেছেন নৌপরিবহণ অধিদপ্তরের মহাপরিচালক কমডোর মোহাম্মদ মাকসুদ আলম। তিনি বলেন, জাহাজের বিষয়ে খোঁজখবর নেওয়া হচ্ছে। জাহাজের ক্রুরা (নাবিক) নিরাপদে রয়েছেন। তাদের উদ্ধারে আন্তর্জাতিক যে প্রক্রিয়া ও কৌশল রয়েছে সেই অনুযায়ী পদক্ষেপ নেওয়া হচ্ছে।
উল্লেখ্য, এর আগে এই কোম্পানির জাহান মনি নামের আরেকটি জাহাজ দস্যুরা জিম্মি করেছিল। পরে সেটি উদ্ধার করা হয়।",2,1.0,1.0,100.0
20051879,139,আত্মাহুতি দেওয়া সেই মার্কিন সেনার নামে সড়ক নামকরণ করল ফিলিস্তিন,"গাজায় ইসরাইলি আগ্রাসনের প্রতিবাদে আত্মাহুতি দেওয়া মার্কিন সেনা অ্যারন বুশনেলের নামে একটি সড়কের নামকরণ করেছে ফিলিস্তিন।
সড়কটির অবস্থান অধিকৃত পশ্চিম তীরের জেরিকো শহরে। অ্যারন বুশনেলের হৃদয়বিদারক মৃত্যুর দুই সপ্তাহ পর গত রোববার (১০ মার্চ) ওই সড়কের নতুন নামকরণ করেন জেরিকোর মেয়র আবদুল কারিম সিদর।
গাজায় ইসরাইলের নজিরবিহীন আগ্রাসন ও নির্বিচার গণহত্যায় যুক্তরাষ্ট্রের সমর্থন মানতে পারছিলেন না মার্কিন বিমানবাহিনীর সদস্য অ্যারন বুশনেল (২৫)।
ইসরাইলি গণহত্যায় পশ্চিমাদের সমর্থনের প্রতিবাদে গত মাসের শেষ দিকে যুক্তরাষ্ট্রের রাজধানী ওয়াশিংটন ডিসিতে ইসরাইলি দূতাবাসের সামনে নিজ শরীরে কেরোসিন ঢেলে আগুন জ্বালিয়ে দেন তিনি। গুরুতর দগ্ধ অবস্থায় হাসপাতালে নেয়া হলেও তাকে বাঁচানো যায়নি।
অ্যারনের আত্মাহুতির ফুটেজ অনলাইনে ব্যাপকভাবে ছড়িয়ে পড়ে। গত বছরের ৭ অক্টোবর ইসরাইলে হামলা চালায় ফিলিস্তিনি স্বাধীনতাকামী গোষ্ঠী হামাস। এরপরই হাসাম নিয়ন্ত্রিত গাজায় সামরিক আগ্রাসন শুরু করে ইসরাইল। যা গত প্রায় ছয় মাস ধরে অব্যাহত রয়েছে।
ইসরাইলি হামরায় এরই মধ্যে পুরো গাজা শহর ধ্বংস হয়ে গেছে। এছাড়া এখন পর্যন্ত ৩১ হাজারের বেশি নিরীহ ফিলিস্তিনি নিহত হয়েছেন। আহত হয়েছেন আরও প্রায় ৭৫ হাজার।
এ ঘটনার প্রতিক্রিয়ায় হামাস এক বিবৃতিতে জানিয়েছে, গাজায় ইসরাইলের যুদ্ধ নিয়ে যুক্তরাষ্ট্রের জনগণের মধ্যে এই ঘটনা ক্রমবর্ধমান ক্ষোভের একটি বহিঃপ্রকাশ। ফিলিস্তিনি জনগণ ও বিশ্বের মুক্ত মানুষের স্মৃতিতে মার্কিন বিমানবাহিনীর এই সদস্য অমর থাকবেন। তিনি ফিলিস্তিন জনগণ ও তাদের ন্যায়সংগত অধিকারের প্রতি বৈশ্বিক মানবিক সংহতির চেতনার প্রতীক।
হামাস আরও বলেছে, নিজের গায়ে আগুন দিয়ে মার্কিন বিমানবাহিনীর যে সদস্য মারা গেছেন, তিনি তার যুদ্ধবিরোধী প্রতিবাদের জন্য ‘অমর’ হয়ে থাকবেন। তিনি ফিলিস্তিন জনগণ ও তাদের ন্যায়সংগত অধিকারের প্রতি বৈশ্বিক মানবিক সংহতির চেতনার প্রতীক।
সূত্র: গার্ডিয়ান",2,1.0,1.0,100.0
20051627,121,রোজাদারদের জন্য নেই কোনো সুখবর,"রমজানকে সামনে রেখে নিত্যপণ্যের বাজার সহনীয় রাখতে সরকার নানাভাবে চেষ্টা করলেও কোনো তৎপরতাই যেন কাজে আসছে না। ধারণা করা হচ্ছিল এবার রমজানে অন্তত রোজাদারদের জন্য হলেও বাজার পরিস্থিতি সহনীয় রাখা হবে। সে লক্ষ্যে পণ্যমূল্য নিয়ন্ত্রণে বাজারে একাধিক সংস্থার তৎপরতাও শুরু হয়। তার সঙ্গে রমজাননির্ভর পণ্যসহ অন্যান্য নিত্যপণ্য চাহিদার তুলনায় সরবরাহ বাড়ানোর উদ্যোগ নেওয়া হয়। এরপরও অন্য বছরের মতোই রমজানকে ঘিরে অসাধু ব্যবসায়ী চক্রটি অতি মুনাফার জন্য মরিয়া হয়ে উঠেছে। তারা বাজার কারসাজি করে ডিসেম্বর থেকেই ডাল, ছোলা, চিনি, খেজুর ও পেঁয়াজের দাম বাড়িয়েছে। সব ধরনের মাংস, মরিচ ও আদা-রসুনসহ নিত্যপণ্যের দাম বাড়িয়ে নিচ্ছে। ফলমূল ও খেজুরেরও আকাশচুম্বী দাম নিচ্ছে তারা। এতে রোজা ঘিরে বাজারে এসে পণ্য কিনতে ক্রেতাসাধারণের নাভিশ্বাস অবস্থা। তারা বলছেন-প্রতিবছরের মতো এবারও পণ্যের বাড়তি দরেই রোজা শুরু করতে হচ্ছে। বাণিজ্য প্রতিমন্ত্রীসহ সংশ্লিষ্টদের হুঙ্কার থাকলেও নির্বিকার তদারকি সংস্থা।
সূত্র জানায়, বাণিজ্য মন্ত্রণালয়ের মনিটরিং সেল, শিল্প মন্ত্রণালয়, র‌্যাবের ভ্রাম্যমাণ আদালত, স্বরাষ্ট্র মন্ত্রণালয়, কৃষি মন্ত্রণালয়, জাতীয় ভোক্তা অধিকার সংরক্ষণ অধিদপ্তর, কৃষি বিপণন অধিদপ্তর, নিরাপদ খাদ্য কর্তৃপক্ষ, বিএসটিআই, ঢাকার দুই সিটি করপোরেশন ও আইনশৃঙ্খলা বাহিনীর মনিটরিং টিম বাজার তদারকিতে রয়েছে। এই কার্যক্রমে জেলা প্রশাসন, সিভিল সার্জন, মৎস্য কর্মকর্তা, পরিবেশ অধিদপ্তরের প্রতিনিধি, স্যানিটারি ইন্সপেক্টর, শিল্প ও বণিক সমিতির প্রতিনিধি এবং ক্যাবের সদস্যরা সহায়তা প্রদান করবে। ট্রেডিং করপোরেশন অব বাংলাদেশও ভর্তুকি মূল্যে পণ্য বিক্রি করছে।
এত হাঁকডাকের পরও রোজার পণ্যের বাজার বেসামাল। সোমবার রাজধানীর বিভিন্ন বাজার ঘুরে তার প্রমাণও মিলেছে। ৩০০ টাকা কেজি দরের তিউনিশিয়ার খেজুর বিক্রি হচ্ছে ৮০০ টাকায়। ৮৫ টাকা কেজি দরের ছোলা বিক্রি হচ্ছে ১১০-১১৫ টাকায়। ১৩৫ টাকার চিনি ১৬০ টাকা কিনতে হচ্ছে ভোক্তাকে। ভালো মানের মসুর ডাল কেজিপ্রতি ১০ টাকা বেড়ে ১৪০ টাকায় বিক্রি হচ্ছে। খুচরা বাজারে ৮০ টাকা কেজি দরের শসা একদিনের ব্যবধানে ১০০-১১০ টাকায় বিক্রি হচ্ছে। ৬০ টাকা হালির লেবু ৮০ টাকায় ঠেকেছে। বেগুনের দামও কেজিতে ২০ টাকা বেড়ে ১০০ টাকায় বিক্রি হচ্ছে।
বাড়ানো হয়েছে ইফতার পণ্যের দামও। মুড়ি, খেজুর, বেসন, সরিষার তেল, বুটের ডালের দাম ১০-৩০০ টাকা পর্যন্ত বেড়েছে। আর শরবত তৈরির উপকরণ ইসবগুলের ভুসির দাম কেজিতে ৫০০ টাকা বাড়ানো হয়েছে। গরুর মাংস বিক্রি হচ্ছে ৭৫০-৭৮০ টাকায়। ব্রয়লার মুরগি কিনতে হচ্ছে ২২০ টাকা দরে।
কনজুমারস অ্যাসোসিয়েশন অব বাংলাদেশের (ক্যাব) সভাপতি গোলাম রহমান যুগান্তরকে বলেন, বাজার নিয়ন্ত্রণের কথা শুধু মুখে বললে হবে না। এর জন্য কার্যকর পদক্ষেপ নিতে হবে। আগে সাশ্রয়ী মূল্যে মানুষের হাতে নিত্যপণ্য দিতে হবে। পণ্যের দামে লাগাম টানতে যেসব পদক্ষেপ নেওয়া দরকার, সেগুলো ঠিকমতো নেওয়া হচ্ছে না।
গোলাম রহমান আরও বলেন, বাজার ব্যবস্থাপনায় বিশৃঙ্খলার জন্য অসাধু ব্যবসায়ীদের কারসাজিতে বছরের পর বছর ভোক্তারা ঠকছেন। সংস্থাগুলো জানে কে বা কারা পণ্যের দাম নিয়ে কারসাজি করছে। একাধিকবার তারা সেটা চিহ্নিত করেছে। কিন্তু তাদের বিরুদ্ধে দৃষ্টান্তমূলক ব্যবস্থা নিতে পারছে না।
খুচরা বাজারের পণ্যমূল্যের মধ্যে নভেম্বরে প্রতি কেজি চিনি ১৩৫ টাকা বিক্রি হলেও ডিসেম্বরে বিক্রি হয়েছে ১৪৫-১৫০ টাকায়। সোমবার (১১ মার্চ) চিনির কেজি ১৬০ টাকায় বিক্রির খবর পাওয়া গেছে। প্রতি কেজি ভালো মানের মসুর ডাল নভেম্বরে বিক্রি হয়েছে ১৩০ টাকা। ডিসেম্বরে বিক্রি হয়েছে ১৩৫ টাকা, আর বর্তমানে বিক্রি হচ্ছে ১৪০ টাকা। প্রতি কেজি ছোলা নভেম্বরে বিক্রি হয়েছে ৮৫ টাকা। ডিসেম্বরে দাম বেড়ে বিক্রি হয়েছে ৯০-৯৫ টাকা। সোমবার সেই ছোলা বিক্রি হয় ১১০ টাকা কেজিতে। ভোজ্যতেলের মধ্যে প্রতি লিটার খোলা সয়াবিন তেল নভেম্বরে বিক্রি হয়েছে ১৫০ টাকা। ডিসেম্বরে ১৫৫ টাকা, আর সোমবার ১৬০ টাকা পর্যন্ত বিক্রি হয়েছে। বোতলজাত সয়াবিন তেলের মধ্যে নভেম্বরে প্রতি লিটার বিক্রি হয়েছে ১৬৮ টাকা, ডিসেম্বরে দাম বেড়ে ১৭০ টাকা ও সোমবার বিক্রি হয় ১৭০ টাকায়।
প্রতি কেজি তিউনিশিয়ান খেজুর নভেম্বরে ৩০০ টাকা বিক্রি হলেও ডিসেম্বরে বিক্রি হয় ৪০০ টাকা। আর সেই একই খেজুর বর্তমানে বিক্রি হচ্ছে সর্বোচ্চ ৮০০ টাকা কেজি। নভেম্বরে প্রতি কেজি পেঁয়াজ ১৩০ টাকা বিক্রি হলেও ডিসেম্বরে ১৩৫ টাকায় বিক্রি হয়। তবে দেশি জাত বাজারে আসায় দাম কিছুটা কমে ফেব্রুয়ারির শুরুতে ৯০ টাকায় বিক্রি হয়। সোমবার তা ১০০-১১০ টাকায় বিক্রি হয়।
এদিকে প্রতি কেজি ব্রয়লার মুরগি বিক্রি হয়েছে ২২০ টাকা। যা ডিসেম্বরে ছিল ১৭০ টাকা আর নভেম্বরে দাম ছিল ১৮৫ টাকা। প্রতি কেজি গরুর মাংস বিক্রি হচ্ছে ৭৫০-৭৮০ টাকায়।
খুচরা বাজারের বিক্রেতাদের সঙ্গে কথা বলে জানা যায়, বাজারে মান ও দামভেদে সাদা মুড়ি বিক্রি হচ্ছে ৮০ টাকায়। মান ও বাজারভেদে প্রতি কেজি বেসন বিক্রি হচ্ছে ৭০-১০০ টাকা। যা আগে ৬০-৮০ টাকায় বিক্রি হতো। বুটের ডাল প্রতি কেজি বিক্রি হচ্ছে ১১০ টাকায়। যা আগে ৯০ টাকা বিক্রি হয়। এছাড়া ইফতারে শরবত তৈরিতে ব্যবহৃত ইসবগুলের ভুসি, ট্যাং, রুহ-আফজার দামও বাড়ানো হয়েছে। প্রতি কেজি ইসবগুলের ভুসি তিন মাস আগে ১৬০০ টাকা বিক্রি হলেও এখন ২১০০ টাকায় বিক্রি হচ্ছে। প্রতি কেজি প্যাকেটজাত ট্যাং বিক্রি হয়েছে ৮৫০ টাকা, যা আগে ছিল ৮০০ টাকা। বড় সাইজের রুহ আফজা বিক্রি হচ্ছে ৫০০-৫৫০ টাকায়। যা আগে ৩৫০ টাকা ছিল। ছোট সাইজের রুহ-আফজা বিক্রি হচ্ছে ২৮০-৩০০ টাকা। যা আগে ২০০ টাকা ছিল। সোমবার প্রতি লিটার খোলা সরিষার তেল বিক্রি হয়েছে ২৬০-২৭০ টাকা। যা আগে ২৫০-২৬০ টাকা।
খুচরা বাজারে প্রতি কেজি লাল আপেল ৩২০ টাকায় বিক্রি হচ্ছে যা আগে ২৬০-২৭০ টাকা ছিল। কমলা বিক্রি হচ্ছে ৩৫০ টাকা কেজি। যা আগে ২৮০-৩০০ টাকা ছিল। প্রতি কেজি আনার বিক্রি হচ্ছে ৩৬০ টাকা। যা আগে ৩১০ টাকা ছিল। প্রতি কেজি বরই বিক্রি হচ্ছে ১২০ টাকা যা আগে ৭০-৮০ টাকা ছিল। পেয়ারার কেজি বিক্রি হচ্ছে ১০০ টাকা। যা আগে ৬০-৭০ টাকা ছিল।
বাণিজ্য প্রতিমন্ত্রী আহসানুল ইসলাম টিটু জানান, পণ্যের দাম ক্রেতার সহনীয় পর্যায়ে আনার জন্য সব ধরনের চেষ্টা অব্যাহত থাকবে। কেউ কৃত্রিম সংকট সৃষ্টি, অবৈধ মজুত গড়ে পণ্য সরবরাহে বাধা সৃষ্টি করলে তাদের বিরুদ্ধে বিশেষ আইনে ব্যবস্থা নেওয়া হবে বলে জানান তিনি।",2,1.0,1.0,100.0
20172972,383,"

যুক্তরাষ্ট্রে স্মার্টফোন ছাড়াই স্বস্তিবোধ করে বেশিভাগ কিশোর-কিশোরী
","পিউ রিসার্চ সেন্টারের নতুন গবেষণা অনুসারে, মার্কিন যুক্তরাষ্ট্রে প্রায় তিন-চতুর্থাংশ কিশোর-কিশোরী বলেছে যে তারা তাদের কাছে স্মার্টফোন ছাড়াই শান্তি বা সুখী বোধ করে।
সোমবার প্রকাশিত একটি সমীক্ষায় পিউ আরো জানিয়েছে, ফোন-মুক্ত হওয়ার সাথে ইতিবাচক সম্পর্ক থাকা সত্ত্বেও বেশিভাগ কিশোর-কিশোরীরা তাদের ফোন বা সোশ্যাল মিডিয়া ব্যবহার সীমাবদ্ধ করেনি।
ক্রমবর্ধমান উদ্বেগ সত্ত্বেও বেশিভাগ কিশোররা বলে যে স্মার্টফোনগুলো সৃজনশীল হওয়া সহজ করে তোলে। ৪৫ শতাংশ বলছে, এটি তাদের স্কুলে ভালো করতে সাহায্য করে। বেশিভাগ কিশোর-কিশোরী বলেছে যে স্মার্টফোন থাকার সুবিধাগুলো তাদের বয়সের লোকেদের জন্য ক্ষতি বেশি।
২০২৩ সালের ২৬ সেপ্টেম্বর থেকে ২৩ অক্টোবর পর্যন্ত এ জরিপ চালানো হয়।
প্রায় অর্ধেক অভিভাবক (৪৭ শতাংশ) বলেছেন, তারা তাদের কিশোর-কিশোরীদের ফোনে কতটা সময় থাকতে পারে তা সীমিত করেছে। তবে ৪৮ শতাংশ অভিভাবক এটি করে না।
৪২ শতাংশ কিশোর-কিশোরী বলে যে স্মার্টফোনগুলো ভালা সামাজিক দক্ষতা শেখা কঠিন করে তোলে। তবে ৩০ শতাংশ বলে যে এটি সহজ করে তোলে।
প্রায় অর্ধেক অভিভাবক বলেছেন, তারা তাদের ফোনে খুব বেশি সময় ব্যয় করেন।সূত্র : ডেইলি সাবাহ
",2,1.0,1.0,100.0
20172963,382,"

বেইলি রোড ট্র্যাজেডি : ১১ দিন পর নাজমুলের লাশ হস্তান্তর
","রাজধানীর বেইলি রোডের অগ্নিকাণ্ডে মারা যাওয়া নাজমুল ইসলামের (২৫) লাশ ১১ দিন পর পরিবারের কাছে হস্তান্তর করেছে পুলিশের অপরাধ তদন্ত বিভাগ (সিআইডি)।
মঙ্গলবার (১২ মার্চ) বিকেল সাড়ে ৩টায় নাজমুল ইসলামের বাবা নজরুল ইসলামের কাছে তার লাশ হস্তান্তর করা হয়।
সিআইডির ঢাকা মেট্রো দক্ষিণের পরিদর্শক মো: মাসুদ পারভেজ বলেন, গত ২৯ ফেব্রুয়ারি বেইলি রোডে আগুনের ঘটনায় ৪৬ জন মারা যান। এর মধ্যে গতকাল (সোমবার) আমরা বৃষ্টি খাতুনের লাশ তার পরিবারের কাছে হস্তান্তর করি। আজ (মঙ্গলবার) নাজমুল ইসলামের লাশ আমরা তার পরিবারের কাছে হস্তান্তর করেছি।’
তিনি বলেন, গত ১ মার্চ ঢাকা মেডিক্যালের মর্গে তার ময়নাতদন্ত এবং ডিএনএ নমুনা সংগ্রহ করা হয়। পরে তার পরিবারের সাথে তার ডিএনএর নমুনা মিলে যাওয়ায় আজ তার বাবা নজরুল ইসলামের কাছে লাশ হস্তান্তর করি। ধর্মীয় রীতি মেনে নাজমুলের লাশ দাফন করার জন্য তার পরিবারের কাছে হস্তান্তর করা হয়েছে।
নিহত নাজমুল ইসলামের বাবা নজরুল ইসলাম বলেন, বেইলি রোডে আগুনের ঘটনায় নাজমুলকে তখন আমরা খুঁজে পাইনি। আমার ছেলের শরীর এমনভাবে পুড়েছে যে, তাকে চেনা যাচ্ছিল না। পরে ঢাকা মেডিক্যালের মর্গে ময়নাতদন্ত এবং ডিএনএ করা হয় এবং আমাদের থেকে তার পরিচয় শনাক্তে নমুনা সংগ্রহ করা হয়। ১১ দিন পর আমাদের সাথে নাজমুলের ডিএনএ মিলে যাওয়ায় মরদেহ হস্তান্তর করেছে।
তিনি বলেন, ‘নাজমুল ব্র্যাক বিশ্ববিদ্যালয়ের কম্পিউটার প্রকৌশল বিভাগের শেষ বর্ষের শিক্ষার্থী ছিল। আমার চার ছেলের মধ্যে নাজমুল ছিল দ্বিতীয়। আমাদের বাড়ি মুন্সীগঞ্জ জেলার সদর থানার নলবুনিয়া কান্দিতে।’
",2,1.0,1.0,100.0
20172953,381,"

ভারতে সংশোধিত নাগরিকত্ব আইন কার্যকর, প্রতিবাদে আসামে বিক্ষোভ
","ভারতে সংশোধিত নাগরিকত্ব আইন (সিএএ) কার্যকর হওয়ার পরেই প্রতিবাদে বিক্ষোভ শুরু হয়েছে আসামে। সোমবারই ওই রাজ্যে হরতালের ডাক দিয়েছিল ১৬টি বিরোধী দলের একটি মঞ্চ। মঙ্গলবার সকাল থেকে শুরু হয় ‘হরতাল’।
বিজেপিশাসিত আসামের মুখ্যমন্ত্রী অবশ্য হুঁশিয়ারির সুরে জানিয়েছেন, সিএএ রূপায়ণের বিরুদ্ধে প্রতিবাদ-আন্দোলন চলতে থাকলে রাজনৈতিক দলগুলো স্বীকৃতি হারাতে পারে।
আসামের ১৬টি ছোট-বড় একাধিক আঞ্চলিক দল এবং কংগ্রেস-সহ বেশ কয়েকটি জাতীয় দল ইউনাইটেড অপোজিসন ফোরাম (ইউওএফএ) নামের একটি মঞ্চ তৈরি করেছে। সিএএ-র বিরুদ্ধে এই মঞ্চের ডাকেই মঙ্গলবার হরতাল চলছে আসামে। আসামের ছাত্র সংগঠন আসু ইতোমধ্যেই জানিয়ে দিয়েছে যে সিএএ-র বিরুদ্ধে তারা আদালতের ভেতরে এবং বাইরে লড়াই চালাবে। সিএএ-র বিরুদ্ধে প্রতিবাদকে উচ্চগ্রামে নিয়ে যেতে প্রকাশ্যে আইনে কপি পুড়িয়েছেন আসু এবং ৩০টি অরাজনৈতিক সংগঠনের প্রতিনিধিরা। গুয়াহাটি, কামরূপ, বরপেটা, লখিমপুর, নলবাড়ি, ডিব্রুগড়, তেজপুরের মতো জায়গায় প্রতিবাদ মিছিল সংগঠিত হয়েছে।
আন্দোলন থামাতে কড়া অবস্থান নেয়ার ইঙ্গিত দিয়েছে আসাম সরকার। এই বিষয়ে তারা হাতিয়ার করছে গৌহাটি হাই কোর্টের একটি নির্দেশকে। গত বছর ১৯ মার্চ আদালত হরতালকে ‘অবৈধ এবং আসাাংবিধানিক’ বলে আখ্যা দিয়ে জানিয়েছিল, প্রতিবাদের জন্য জনজীবনের ক্ষতি হলে আন্দোলনকারীদের কাছ থেকে ক্ষতিপূরণ নিতে পারবে আসাম সরকার। সেই নির্দেশকে ঢাল করেই বিরোধী দলগুলোর সিএএ-বিরোধী আন্দোলনকে থামাতে চাইছে হিমন্ত সরকার। ইতোমধ্যেই ১৬টি রাজনৈতিক দলের শীর্ষনেতাকে আইনি নোটিস দিয়েছেন আসামের ডিসিপি (অপরাধ)।
দ্বিতীয় বার ক্ষমতায় আসার পর ২০১৯ সালের ১১ ডিসেম্বর সিএএ পাশ করিয়েছিল কেন্দ্রের মোদি সরকার। ওই আইন অনুযায়ী, বাংলাদেশ, পাকিস্তান ও আফগানিস্তানের মতো মুসলিম ধর্মাবলম্বী দেশ থেকে যদি সে দেশের ধর্মীয় সংখ্যালঘুরা ধর্মীয় উৎপীড়নের কারণে এ দেশে আশ্রয় চান, তা হলে তা দেবে ভারত। কিন্তু সিএএ-তে হিন্দু, শিখ, জৈন, বৌদ্ধ, পার্সি এবং খ্রিস্টান শরণার্থীদের নাগরিকত্ব দেয়ার কথা বলা হলেও সেখানে মুসলিম সম্প্রদায়ভুক্তদের কথা উল্লেখ করা হয়নি। প্রায় সাড়ে চার বছর আগে সংসদের উভয় কক্ষে পাশ হওয়ার পরে দেশের তৎকালীন রাষ্ট্রপতি রামনাথ কোবিন্দও অনুমোদন দিয়েছিলেন সিএএ বিলে। কিন্তু এত দিন ধরে সিএএ কার্যকর করা নিয়ে কোননো বিজ্ঞপ্তি জারি করা হয়নি।
গত ফেব্রুয়ারি মাসে স্বরাষ্ট্রমন্ত্রী অমিত শাহ জানিয়েছিলেন, লোকসভা নির্বাচনের আগেই দেশে সিএএ কার্যকর হবে। শুধু তা-ই নয়, শাহ এ-ও বলেছিলেন, শীঘ্রই সিএএ কার্যকর করার বিষয়ে বিজ্ঞপ্তি জারি হয়ে যাবে।
সূত্র : আনন্দবাজার পত্রিকা 
",2,1.0,1.0,100.0
20051848,126,রমজানে নেতাকর্মীদের উদ্দেশ্যে ৮ নির্দেশনা দিল ছাত্রলীগ,"পবিত্র রমজান উপলক্ষ্যে বিভিন্ন সামাজিক ও মানবিক কাজে সম্পৃক্ত করার উদ্দেশ্যে নেতাকর্মীদের আট নির্দেশনা দিয়েছে বাংলাদেশ ছাত্রলীগ। এর মধ্যে রয়েছে অসহায়দের মাঝে ইফতার ও সেহরি বিতরণ, রক্তদান ও ঈদ উপহার দেওয়ার নির্দেশনা।
সোমবার (১১ মার্চ) রাতে দলটির কেন্দ্রীয় সভাপতি সাদ্দাম হোসেন ও সাধারণ সম্পাদক শেখ ওয়ালি আসিফ ইনান স্বাক্ষরিত করা এক বিবৃতিতে এ নির্দেশনা দেওয়া হয়।
এতে বলা হয়েছে, ‘ছাত্রলীগ বঙ্গবন্ধু শেখ মুজিবুর রহমানের নিজ হাতে গড়া ও শেখ হাসিনার প্রত্যক্ষ নির্দেশনায় পরিচালিত সংগঠন। বাংলাদেশের স্বাধীনতা সংগ্রামে নেতৃত্বদান ও আত্মত্যাগ, সামরিক শাসনবিরোধী আন্দোলন ও গণতন্ত্র প্রতিষ্ঠার সংগ্রাম, সর্বজনীন বিজ্ঞানভিত্তিক গবেষণানির্ভর আধুনিক শিক্ষাব্যবস্থা প্রবর্তনে ছাত্রলীগ সবসময় ছাত্রসমাজ ও তরুণ প্রজন্মকে সঙ্গে নিয়ে নেতৃত্ব দিয়েছে।’
‘উৎসব-আয়োজন বা প্রাকৃতিক-মানবসৃষ্ট যে কোনো প্রয়োজনে ছাত্রলীগ সর্বদা মানুষের পাশে দাঁড়িয়েছে। অতীতের ন্যায় এবারও রমজান মাসে ছাত্রলীগ ছাত্রসমাজ, জনতা, শ্রমজীবী মানুষের পাশে প্রয়োজন সাপেক্ষে সহযোগিতার হাত বাড়িয়ে দেবে। এসব কার্যক্রম সুশৃঙ্খলভাবে পরিচালনা করতে ছাত্রলীগের প্রতিটি সাংগঠনিক ইউনিটকে নির্দেশনা প্রদান করা হলো।
নির্দেশনাগুলো হলো—",2,1.0,1.0,100.0
20051851,127,"নির্বাচন নিয়ে সরকারের কাছে কী দাবি ছিল বিএনপির, জানালেন মঈন খান","বিএনপির স্থায়ী কমিটির সদস্য ড. আবদুল মঈন খান বলেছেন, বিএনপি কোনো মধ্যবর্তী নির্বাচনের দাবি করেনি। নির্দলীয় সরকারের অধীনে সুষ্ঠু নির্বাচনের দাবি করেছে। সরকার জানে, তাদের পায়ের নিচে মাটি নেই। বিগত ৩টি নির্বাচনই ভুয়া ও জালিয়াতির ছিল।
মঙ্গলবার দুপুরে সদ্য মুক্তি পাওয়া যুবদলের সাধারণ সম্পাদক মোনায়েম মুন্নার খোঁজখবর নিতে তার বাসায় শুভেচ্ছা বিনিমিয় শেষে তিনি এ কথা বলেন।
আরও পড়ুন:বিএনপি কি ভেঙে যাচ্ছে, যা জানালেন মোয়াজ্জেম হোসেন আলাল
ড. মঈন খান বলেন, সরকার যদি স্বাধীনতার পক্ষের হয়, তা হলে গণতান্ত্রিক প্রক্রিয়ায় তাদের আস্থা রাখতে হবে। সরকার ভয় পেয়ে আত্মতুষ্টিতে ভোগার বদলে বিএনপির সমালোচনা করছে। গত ৭ জানুয়ারির নির্বাচনে আওয়ামী লীগের প্রতি জনগণের অনাস্থা প্রকাশ পেয়েছে ।
তিনি বলেন, দেশকে বাঁচাতে হলে সুষ্ঠু নির্বাচনের বিকল্প নেই। জনগণের দাবি আদায় না হওয়া পর্যন্ত রাজপথে থাকবে বিএনপি। খুব শিগগির নতুন কর্মসূচি ঘোষণা করা হবে।
এ সময় যুবদল কেন্দ্রীয় নির্বাহী কমিটির সহদপ্তর সম্পাদক মিনহাজুল ইসলাম ভূঁইয়া, ঢাকা মহানগর দক্ষিণ যুবদলের ওমর ফারুক মুন্নাসহ দলীয় নেতাকর্মীরা উপস্থিত ছিলেন।",2,1.0,1.0,100.0
20172939,379,"

হিজাব নিয়ে কটাক্ষকারী সেই শিক্ষককে ৫ বছরের অব্যাহতি
","শ্রেণিকক্ষে নারী শিক্ষার্থীদের হিজাব-নিকাব খুলতে বাধ্য করা, ধর্মীয় অনুভূতিতে আঘাত ও ব্যক্তি স্বাধীনতায় হস্তক্ষেপ করার অভিযোগে রাজশাহী বিশ্ববিদ্যালয় (রাবি) ইসলামিক স্টাডিজ বিভাগের সহযোগী অধ্যাপক হাফিজুর রহমানকে পাঁচ বছরের জন্য অব্যাহতি দেয়া হয়েছে।
মঙ্গলবার (১২ মার্চ) বিকেলে বিষয়টি নিশ্চিত করেছেন ওই বিভাগের সভাপতি অধ্যাপক মো: আশরাফ-উজ-জামান।
এ বিষয়ে অধ্যাপক মো: আশরাফ-উজ-জামান বলেন, শিক্ষার্থীদের অভিযোগের পরিপ্রেক্ষিতে আমরা একটি অ্যাকাডেমিক সভা আহ্বান করি। সেখানে অধ্যাপক হাফিজুর রহমানকে আগামী পাঁচ বছরের জন্য সকল অ্যাকাডেমিক কার্যক্রম থেকে অব্যাহতি দেয়ার সিদ্ধান্ত গৃহীত হয়েছে। আমরা এই সিদ্ধান্তটি বিশ্ববিদ্যালয় প্রশাসনের কাছে পাঠাব। বিভাগের শিক্ষার্থীদেরও আমরা ডেকেছি, তারা মেনে নিয়েছে। আগামীকাল থেকে ক্লাস-পরীক্ষা যথাসময়ে চলবে।
এর আগে, গত সোমবার (১১ মার্চ) সকালে ভুক্তভোগী শিক্ষার্থী সামাজিক যোগাযোগমাধ্যম ফেসবুকে একটি পোস্ট করে ওই শিক্ষকের বিচারের দাবি জানান।
ওই ছাত্রী পোস্টে লিখেছিলেন,‘রাজশাহী বিশ্ববিদ্যালয়ে ইসলামিক স্টাডিজ ডিপার্টমেন্টের কাজ কী? অবিবাহিত লুচ্চা শিক্ষকদের কেন ক্লাস দেয়া হয় যারা বোরখা এবং হিজাবের মতো এত সেনসিটিভ একটা বিষয় নিয়ে প্রশ্ন তুলে? ইসলামিক স্টাডিজ বিভাগের শিক্ষক হয়ে তার এই সাহস কীভাবে হলো? নেকাব খুলতে বাধ্য করা, পর্দানশীন মেয়েদের হেনস্তা করা,‘মাথা থেকে পা পর্যন্ত প্যাকেট হয়ে এসেছ', ট্যুরের নাম দিয়ে নিয়ে গিয়ে বাংলা-হিন্দি গানে নিজে নাচা ও ছাত্রীদের নাচানো' এসব কিছু এই ডিপার্টমেন্টের শিক্ষকরা কীভাবে করে?
সেখানে আরো লেখা আছে, সংখ্যাটা যদি কমও হয়, অন্য শিক্ষকরা কি এতটাই জিম্মি তাদের কাছে? নাকি ইসলামিক স্টাডিজ বিভাগে ইসলামি ভাবধারার বাইরের শিক্ষক বেশি? এই শিক্ষককে প্রকাশ্যে ক্ষমা চাইতে হবে। না হলে সাধারণ শিক্ষার্থীদের বলছি তোমরা এক হও। এ সকল বেয়াদব শিক্ষকদের সকল ইয়ারে ক্লাস থেকে বিরত রাখার দাবি জানাচ্ছি। চেয়ারম্যান স্যার এবং ডিন'স স্যারের কাছে এর একটা সুষ্ঠু ফয়সালা কামনা করছি'।
ওইদিন বিকেলে অভিযুক্ত শিক্ষকের দৃষ্টান্তমূলক শাস্তির দাবিতে দুদিনের আলটিমেটাম দিয়ে মানববন্ধন করেন ওই বিভাগের শিক্ষার্থীরা। আজ সকালে স্টুডেন্ট রাইটস অ্যাসোসিয়েশন নামের এক সংগঠন আবারো মানববন্ধন করেন। পরে দুপুরে অনুষ্ঠিত অ্যাকাডেমিক সভায় অভিযুক্ত ওই শিক্ষককে পাঁচ বছরের জন্য অব্যাহতি দেয়া হয়েছে।
",2,1.0,1.0,100.0
20172932,378,"

সিংগাইরে কুরআন পোড়ানোর প্রতিবাদে বিক্ষোভ মিছিল ও সমাবেশ
","মানিকগঞ্জের সিংগাইরে পবিত্র কুরআন পোড়ানো ও অবমাননার প্রতিবাদে বিক্ষোভ মিছিল ও সমাবেশ হয়েছে। বিক্ষোভকারীরা অভিযুক্ত মুকবুল হোসেনকে (৩০) গ্রেফতার করে শাস্তির দাবি জানিয়ে প্রশাসনকে ২৪ ঘণ্টার আল্টিমেটাম দিয়েছেন।
মঙ্গলবার (১২ মার্চ) দুপুর ২টার দিকে উপজেলার ধল্লা ইউনিয়নের সাতটি মসজিদের মুসুল্লিরা মিলে বাস্তা গ্রামের মো: মতিউর রহমানের ছেলে মকবুল হোসেনের বিরুদ্ধে কুরআন শরীফ পোড়ানো ও অবমাননার অভিযোগ এনে বিক্ষোভ মিছিল ও সমাবেশ করেন। বাস্তা বাসস্ট্যান্ডে জড়ো হয়ে তারা হেমায়েতপুর-সিংগাইর-মানিকগঞ্জ আঞ্চলিক মহাসড়ক দিয়ে বাস্তা-গাজিন্দা মাদরাসা পর্যন্ত মিছিল করেন।
মিছিল শেষে প্রতিবাদ সমাবেশে বক্তব্য রাখেন মুফতি আবদুল কুদ্দুস, মাওলানা আলাউদ্দিন, মাওলানা ইসমাইল হোসেন, মাওলানা আব্দুল হাকিম ও মাওলানা আব্দুল আলীম প্রমুখ।
স্থানীয় বাসিন্দাদের অভিযোগ, কয়েক দিন পূর্বে মকবুল নিজ বাড়িতে কুরআন শরীফ পুড়িয়ে ফেলে। প্রতিবেশিরা তাকে বোঝানোর চেষ্টা করলে তিনি আরো বেপরোয়া হয়ে ওঠে। বিভিন্ন জনকে মকবুল আরো কুরআন শরীফ পোড়ানোর হুমকি দিয়ে মোবাইলফোনে ভয়েজ রেকর্ড পাঠায়। এ নিয়ে এলাকাবাসী প্রতিবাদ মুখর হয়ে ওঠে। পরে তারা মকবুলের শাস্তির দাবিতে আন্দোলনে নামেন।
এ ব্যাপারে সিংগাইর থানার ভারপ্রাপ্ত কর্মকর্তা (ওসি) মো জিয়ারুল ইসলাম বলেন, খবর পেয়ে এলাকায় পুলিশ পাঠানো হয়েছে। জড়িত ব্যক্তিকে গ্রেফতারের জোর চেষ্টা চলছে।
 
",2,1.0,1.0,100.0
20051873,133,শাকিবের সঙ্গে কাটানো যে স্মৃতিতে ভাসলেন বুবলী,"ভারতের আগ্রার তাজমহলের সামনে তোলা একগুচ্ছ ছবি সোশ্যাল মিডিয়ায় পোস্ট করেছিলেন চিত্রনায়িকা শবনম বুবলী। ছবিগুলো ছিল গত মাসে বিশ্ব ভালোবাসা দিবসে ছেলের সঙ্গে বুবলী ছবি পোস্ট করেছিলেন।
এই সময় এ নায়িকার তাজমহলের ছবিগুলো ঘিরে নানা চর্চা ও আলোচনা হয়েছিল বিভিন্ন মাধ্যমে। এবার অভিনেত্রীর স্মৃতিতে উঠে এল স্বামী চিত্রনায়ক শাকিব খান।
ঢালিউড সুপারস্টার শাকিব খানের হাত ধরেই ঢাকাই চলচ্চিত্রে অভিষেক হয় বুবলীর। এর পর অভিনেতার সঙ্গে প্রেম-বিয়ে এবং সন্তান বীরকে প্রকাশ্যে আনার পরই ভিন্ন দিকে মোড় নিতে থাকে সম্পর্ক। দুজনের নানা কথায় তিক্ততা তৈরি হয় নিজেদের মধ্যে। তবে এতকিছুর পরও কিছুদিন আগেই পশ্চিমবঙ্গের সিনেমা ‘ফ্ল্যাশব্যাক’-এর শুটিংয়ে গিয়ে সেখানে সাংবাদিকদের এক প্রশ্নে শাকিব খানের বেশ প্রশংসা করেন বুবলী।
টালিউডে অভিষেকের প্রথম সিনেমার অনুষ্ঠানে হঠাৎ করেই শাকিবকে নিয়ে বুবলীর প্রশংসা দেখে অনেকেই চোখ কপালে তুলেছিলেন। যা নিয়ে ওই সময় এপার-ওপার দুই বাংলাতেই বেশ আলোচনা-সমালোচনা হয়েছিল। হঠাৎ করেই কেন নায়ককে নিয়ে ইতিবাচক কথা বলা শুরু করলেন বুবলী।
এবার বাংলাদেশে এসেও শাকিবকে নিয়ে ইতিবাচক কথা বললেন ‘বসগিরি’ খ্যাত নায়িকা বুবলী। সম্প্রতি নারী দিবস উপলক্ষে একটি র‌্যাম্প শোতে হাঁটেন তিনি।
সেখানেই একটি বেসরকারি টেলিভিশনকে দেওয়া সাক্ষাৎকরে এ নায়িকা বলেন, ভালোবাসা দিবসে ছেলে শেহজাদকে নিয়ে তাজমহলে গিয়েছিলাম। সেখানে যাওয়ার অনুভূতি একদমই অন্যরকম ছিল।কারণ হিসেবে এ নায়িকা বলেন, প্রথমে বীরের বাবার সঙ্গে গিয়েছিলাম। প্রথমবার আমার যাওয়া, আর সেই জায়গায় যখন ছেলেকে নিয়ে গিয়েছি, তখন একটু অন্যরকম আবেগ কাজ করেছে আমার।
এ অভিনেত্রী ছেলে বীর প্রসঙ্গে বলেন, শুটিংয়ের ব্যস্ততার মাঝে আমি যখনই একটু সময় পাই, তখন ছেলে বীরকে নিয়ে বাইরে বেরিয়ে পড়ি। আমার ভালোবাসার যে বড় নিদর্শন, সেটি আমার ছেলে। সোশ্যালে দর্শকদের ভালোবাসা থেকে ছেলের ছবি-ভিডিও শেয়ার করি।
কারণ তারা জানতে চান, ছেলে কী করছে, কীভাবে সময় কাটাচ্ছে। আর বীর যখন আমার সঙ্গে থাকে, তখন সেই ভালোবাসার নির্দশন নিয়ে থাকি আমি। ওই সময় বিশেষ কিছুর প্রয়োজন হয় না আমার।",2,1.0,1.0,100.0
20051875,135,রমজান মাসে হাজারো পণ্যের দাম কমেছে আরব আমিরাতে,"সংযুক্ত আরব আমিরাতের খুচরা ব্যবসায়ীরা পবিত্র রমজান মাস উপলক্ষ্যে ভোক্তাদের নানা রকম সুবিধা দেওয়ার কথা ঘোষণা করেছে। এসবের মধ্যে রয়েছে পণ্যের মূল্য স্থির রাখা, এখন কিনে পরে দাম দেওয়ার সুযোগ, ব্যাংক কার্ডের মাধ্যমে অতিরিক্ত মূল্য ছাড় এবং পাঁচ হাজার দিরহামের গিফট কার্ড। আর সবার ওপরে রয়েছে, ‘গত বছরের চেয়েও কম দাম’—এই প্রতিশ্রুতি।
দেশটিতে সরকার ও বেসরকারি খাতের ব্যবসায়ীরা বিশাল সব হাইপার মার্কেট চালায়। এসব বিপণিবিতানে পাওয়া যায় না এমন জিনিস বিরল। হাজার হাজার নিত্যপ্রয়োজনীয় পণ্য বিক্রি হয় এসব হাইপার মার্কেটে। অনেক পণ্যে এমনকি ৭৫ শতাংশ পর্যন্ত ছাড় দেওয়া হবে বলে ঘোষণা করা হয়েছে। এসব ছাড়ের মোট মূল্য দাঁড়াবে ১০ কোটি দিরহাম।
খালিজ টাইমস জানিয়েছে, রমজান উপলক্ষে ই–কমার্স প্রতিষ্ঠান অ্যামাজন ও নুন যেমন নানা রকম সুবিধা দিচ্ছে, তেমনি হাইপার মার্কেটগুলোও অনলাইন এবং দোকানে এসে পণ্য কেনার ক্ষেত্রে সুবিধা দিচ্ছে। মাজিদ আল ফুতাইমের মালিকানাধীন ক্যারেফোর শুরু করেছে ‘গত বছরের চেয়েও কম মূল্য’ প্রচারণা।
শারজাহ কো–অপারেটিভ সোসাইটি সাড়ে ৩ কোটি দিরহাম বরাদ্দ দিয়েছে, যাতে ১০ হাজার পণ্যের দাম কমানো যায়। এসব পণ্যের ৮০ শতাংশই হলো নিত্যপ্রয়োজনীয় খাদ্যদ্রব্য। রান্নার তেল, ময়দা, চালের মতো পণ্যে তারা ৭৫ শতাংশ পর্যন্ত মূল্য ছাড় দিচ্ছে।
এখানেই শেষ নয়। এই মাসের প্রতি সপ্তাহে তারা ক্রেতাদের দুটি সুজুকি ডিজায়ার গাড়ি দেবে। এর পাশাপাশি থাকবে পাঁচ হাজার দিরহাম দামের ৩০টি গিফট কার্ড। বিজয়ীরা পাবেন আসবাব। আরও থাকবে এক হাজার দিরহামের শপিং কার্ড। যাঁরা পণ্য কিনতে ৩০০ দিরহাম বা তার চেয়ে বেশি অর্থ খরচ করবেন, তারা এই সুবিধা পাবেন। সব মিলিয়ে ৪৫ দিন ধরে চলবে এই বিশেষ সুবিধা।’",2,1.0,1.0,100.0
20051876,136,পাকিস্তানের নতুন পররাষ্ট্রমন্ত্রী কে এই ইসহাক দার,"পাকিস্তানে ১৯ সদস্যের নতুন মন্ত্রিসভা শপথ নিয়েছে। সোমবার দেশটির প্রেসিডেন্ট হাউজে এই শপথ অনুষ্ঠান হয়।
নতুন সরকারের পররাষ্ট্রমন্ত্রী হিসেবে শপথ নিয়েছেন ক্ষমতাসীন জোট সরকারের বৃহত্তম শরিক পাকিস্তান মুসলিম লীগ-নওয়াজের (পিএমএলএন) জ্যেষ্ঠ নেতা ইসহাক দার। নতুন মন্ত্রিসভায় বেশ কিছু নতুন মুখও রয়েছে। অনুষ্ঠান পরিচালনা করেন প্রেসিডেন্ট আসিফ আলি জারদারি।
৭৩ বছর বয়সী ইসহাক দার এর আগে প্রধানমন্ত্রী শেহবাজ শরিফের নেতৃত্বাধীন জোট সরকারের অর্থমন্ত্রী ছিলেন। পিএমএলএনের সাবেক চেয়ারম্যান নওয়াজ শরীফের নিকট আত্মীয় তিনি।
মূলত ইসহাকের নেতৃত্বেই দীর্ঘ টানাপোড়েনের পর ২০২৩ সালে আন্তর্জাতিক মুদ্রা তহবিল (আইএমএফ) থেকে যে জরুরি ঋণ পেয়েছিল অর্থনৈতিক সংকটে টালমাটাল পাকিস্তান, যা এখনও কাটেনি।
সাবেক প্রধানমন্ত্রী ইমরান খান পার্লামেন্টের বিরোধী সদস্যদের অনাস্থা ভোটে ২০২২ সালের এপ্রিল থেকে ২০২৩ সালের আগস্ট— মোট ১৭ মাস শেহবাজ শরিফের নেতৃত্বাধীন জোট সরকারের অর্থমন্ত্রী ছিলেন ইসহাক। তার আমলেই প্রথমবার পাকিস্তানের ব্যাংক সুদের হার ২২ শতংশ থেকে বাড়িয়ে ৩৮ শতাংশ করা হয়।
এছাড়া এ সময় জ্বালানি তেলের ওপর থেকে ভর্তুকিও প্রত্যাহার করা হয়েছিল। ফলে সাধারণ জনগণের ওপর সে সময় চাপ বেড়েছিল ব্যাপক হারে।
দার অবশ্য তার সাফাইও দিয়েছেন বিভিন্ন সময়ে। তিনি বলেছেন, আইএমএফের নির্দেশনা অনুযায়ী এসব পদক্ষেপ নিতে হয়েছিল সরকারকে। যদি না নেওয়া হতো, তাহলে ঋণপ্রবাহও বন্ধ হয়ে যেতো।
একটি সূত্র জানিয়েছে, প্রধানমন্ত্রী শেহবাজ শরিফ প্রাথমিকভাবে মন্ত্রিসভার আকার ছোট করেছেন। তবে দ্বিতীয় ধাপে সংখ্যা আরও বাড়বে।
শাহবাজ শরিফের ১৯ সদস্যের মন্ত্রিসভায় স্থান পেয়েছেন একজন নারী। প্রতিমন্ত্রী হিসাবে তিনি দায়িত্ব পালন করবেন।",2,1.0,1.0,100.0
20051877,137,হাইতির প্রধানমন্ত্রীর পদত্যাগ,"হাইতির প্রধানমন্ত্রী এরিয়েল হেনরি পদত্যাগ করেছেন। গায়ানার প্রেসিডেন্ট এবং ক্যারিবিয়ান কমিউনিটির (কেরিকম) বর্তমান চেয়ারম্যান মোহাম্মদ ইরফান আলী এ তথ্য নিশ্চিত করেছেন।
সোমবার কেরিকমের নেতারা হাইতির পরিস্থিতি নিয়ে একটি জরুরি শীর্ষ সম্মেলন করার সময় এরিয়েল হেনরির পদত্যাগের বিষয়টি নিশ্চিত করেন ইরফান আলী। খবর আলজাজিরার।
হাইতিতে বর্তমানে ভয়াবহ পরিস্থিতি বিরাজ করছে। সেখানে বিভিন্ন অপরাধী গোষ্ঠীর মধ্যে সহিংসতা বাড়তে থাকায় দেশজুড়ে বিশৃঙ্খল পরিস্থিতি তৈরি হয়েছে।
দেশজুড়ে সহিংসতা এবং অস্থিরতা বৃদ্ধি পাওয়ায় দীর্ঘদিন ধরেই পদত্যাগের চাপে ছিলেন হাইতির প্রধানমন্ত্রী এরিয়েল হেনরি। হাইতির বর্তমান রাজনৈতিক পরিস্থিতি নিয়ে সোমবার জ্যামাইকাই বৈঠকে বসেন আঞ্চলিক নেতারা।
বর্তমানে পুয়ের্তো রিকোতে অবস্থান করছেন হেনরি। তবে বর্তমান সহিংস পরিস্থিতির কারণে তিনি দেশেও ফিরতে পারছেন না। ২০২১ সালের জুলাই মাসে দেশটির তৎকালীন প্রেসিডেন্ট নিহত হওয়ার পর থেকেই দেশের নেতৃত্ব দিয়ে আসছেন হেনরি।
সে সময় নিজ বাসভবনে হত্যার শিকার হন প্রেসিডেন্ট জোভেনেল মইসি। আততায়ীরা প্রেসিডেন্টের বাসভবনে ঢুকে তাকে গুলি করে হত্যা করে। সশস্ত্র একটি দল প্রেসিডেন্ট জোভেনেলের বাড়িতে মাঝ রাতে হামলা চালায়। পরে তাকে গুলি করে হত্যা করে। হামলায় প্রেসিডেন্ট জোভেনেল মইসির স্ত্রীও আহত হন।
জ্যামাইকার রাজধানী কিংস্টনে বৈঠকের পর বক্তৃতাকালে ক্যারিবিয়ান কমিউনিটির চেয়ারম্যান এবং গায়ানার প্রেসিডেন্ট ইরফান আলী বলে, আমরা তার (এরিয়েল হেনরি) পদত্যাগের বিষয়টি জানতে পেরেছি। একটি অন্তর্বর্তীকালীন প্রেসিডেন্ট কাউন্সিল প্রতিষ্ঠা এবং অন্তর্বর্তী প্রধানমন্ত্রীর নামকরণের বিষয়ে আলোচনার কথাও জানান তিনি।
হেনরি এরিয়েলের পদত্যাগের দাবিতে সাম্প্রতিক সময়ে হাইতির রাজধানী পোর্ট-অব-প্রিন্সের রাস্তাগুলো নিয়ন্ত্রণ করছে ভারী অস্ত্রধারী বিভিন্ন গ্যাং।
হাইতি পশ্চিম ভারতীয় দ্বীপপুঞ্জের স্বাধীন দ্বীপরাষ্ট্র। এর সরকারি নাম হাইতি প্রজাতন্ত্র। ক্যারিবীয় সাগরের হিস্পানিওলা দ্বীপের পশ্চিম এক-তৃতীয়াংশ এলাকা নিয়ে রাষ্ট্রটি গঠিত। দ্বীপের বাকি অংশে ডোমিনিকান প্রজাতন্ত্র অবস্থিত।
১৮০৪ সালে হাইতি লাতিন আমেরিকার প্রথম স্বাধীন দেশ হিসেবে আবির্ভূত হয়। এটিই দাসদের সফল বিপ্লবের ফলে সৃষ্ট একমাত্র রাষ্ট্র। হাইতি প্রথমে স্পেনীয় ও পরে ফরাসি উপনিবেশ ছিল। হাইতির সংখ্যাগরিষ্ঠ আফ্রিকান দাসেরা ফরাসি ঔপনিবেশিকদের উৎখাত করলে হাইতি স্বাধীনতা লাভ করে।
এ পাহাড়ি দেশটি একসময় অরণ্যে আবৃত ছিল। বেশির ভাগ গাছই কেটে ফেলা হয়েছে, ফলে মৃত্তিকার ক্ষয় ঘটেছে। পল্লী অঞ্চলে কৃষকরা পাহাড়ের পাদদেশে ক্ষুদ্রাকার জমিতে চাষবাস করে। অপুষ্টি ও বেকারত্ব হাইতির বড় সমস্যা।
সম্প্রতি হাইতির বৃহত্তম দুই কারাগার থেকে কয়েক হাজার বন্দি পালিয়ে যাওয়ার পর দেশটির সরকার কারফিউ এবং জরুরি অবস্থা জারি করা হয়। বেশ কয়েকটি গ্যাংয়ের সদস্যদের মধ্যে সহিংসতার পর কারাগার দুটি থেকে প্রায় চার হাজার বন্দি পালিয়ে যেতে সক্ষম হয়।",2,1.0,1.0,100.0
20171578,373,"

সুপ্রিম কোর্টের ধমক খেয়ে নির্বাচনী বন্ডের তথ্য জমা দিল ভারতের বৃহত্তম ব্যাঙ্ক
","ভারতের নির্বাচনী বন্ড সংক্রান্ত তথ্য অবশেষে নির্দিষ্ট সময়ের মধ্যেই নির্বাচন কমিশনের হাতে তুলে দিল স্টেট ব্যাঙ্ক অফ ইন্ডিয়া।
মঙ্গলবার বিকেল ৫টায় ওই তথ্য জমা দেয়ার সময় সীমা বেঁধে দিয়েছিল সুপ্রিম কোর্ট।
গত ১৫ ফেব্রুয়ারি সুপ্রিম কোর্ট ওই বন্ড বাতিল করার কথা ঘোষণা করে।
একই সাথে রাজনৈতিক দলগুলিকে বেনামে টাকা দেয়ার জন্য ব্যবহৃত মাধ্যম নির্বাচনী বন্ড সংক্রান্ত সংশ্লিষ্ট তথ্য ৬ মার্চের মধ্যে নির্বাচন কমিশনের হাতে তুলে দেয়ারও নির্দেশ দিয়েছিল ভারতের শীর্ষ আদালত।
বলা হয়েছিল ২০১৯ সালের ১২ এপ্রিল থেকে এ পর্যন্ত কোনো ব্যক্তি বা প্রতিষ্ঠান যত বন্ড কিনেছে, তার পরিমাণ কত এবং সেই বন্ড কোন রাজনৈতিক দল পেয়েছে, সেই সমস্ত তথ্য নির্বাচন কমিশনকে জানাতে হবে।
কিন্তু এই প্রক্রিয়াটি সময় সাপেক্ষ, এই বিষয়টি উল্লেখ করে আদালতে কাছে সময়সীমা বাড়িয়ে ৩০ জুন করার আর্জি জানিয়েছিল ওই ব্যাঙ্ক।
কিন্তু সোমবার স্টেট ব্যাঙ্ক অফ ইন্ডিয়ার আর্জি খারিজ করে আজ (মঙ্গলবার) বিকেল ৫টার মধ্যে নির্বাচনী বন্ড সংক্রান্ত তথ্য নির্বাচন কমিশনের হাতে তুলে দেয়ার নির্দেশ দেয় শীর্ষ আদালত।
অন্যথায় ব্যাঙ্কের বিরুদ্ধে আদালত অবমাননার মামলা করা হবে বলেও জানানো হয়েছিল।
এরপরই মঙ্গলবার সেই তথ্য নির্বাচন কমিশনের হাতে তুলে দেয় ব্যাঙ্কটি।
ইতোমধ্যে সুপ্রিম কোর্টের বার বেঞ্চের প্রেসিডেন্ট আদিশ আগারওয়ালা প্রেসিডেন্সিয়াল রেফারেন্স চেয়ে রাষ্ট্রপতি দ্রৌপদী মুর্মুকে চিঠি লিখেছেন মঙ্গলবার।
এবং রাষ্ট্রপতির মতামত না আসা পর্যন্ত সুপ্রিম কোর্টের নির্দেশ কার্যকর না করারও আর্জিও জানিয়েছেন।
উল্লেখ্য, নির্বাচনী বন্ড রাজনৈতিক দলগুলোকে অনুদান দেয়ার একটি মাধ্যম যা ভারতের যে কোনো নাগরিক বা সংস্থা স্টেট ব্যাঙ্ক অফ ইন্ডিয়ার নির্বাচিত শাখাগুলি থেকে কিনতে পারেন এবং পছন্দের যে কোনো রাজনৈতিক দলকে বেনামে দান করতে পারেন।
অ্যাসোসিয়েশন ফর ডেমোক্রেটিক রিফর্মস (এডিআর)-এর তথ্য অনুযায়ী, ২০১৭ সালে চালু হওয়া এই নির্বাচনী বন্ডের মাধ্যমে বিগত কয়েক বছরে সবচেয়ে বেশি লাভবান হয়েছে ক্ষমতাসীন বিজেপি।
এদিকে লোকসভা নির্বাচনের আগে নিজেদের ভাবমূর্তি ধরে রাখতে বিজেপি চায় না নির্বাচনী বন্ডের তথ্য সামনে আসুক এই অভিযোগ তুলে সরব হয়েছে বিরোধীরা।
পিটিশনার এবং বিরোধী রাজনৈতিক দলগুলোর তরফে অভিযোগ তোলা হয়েছিল, বেনামে কোনো ব্যক্তি বা ব্যবসায়িক প্রতিষ্ঠানের কাছ থেকে অনুদান পেয়ে এসেছে ক্ষমতাসীন দল।
যদিও কালো টাকার লেনদেন রুখতেই নির্বাচনী বন্ডের ব্যবস্থা করা হয়েছে বলে দাবি করেছিল কেন্দ্র সরকার।
কেন উল্লেখযোগ্য এই পদক্ষেপনির্বাচনী বন্ডের বৈধতা সংক্রান্ত মামলাটি আট বছরেরও বেশি সময় ধরে সুপ্রিম কোর্টে বিচারাধীন ছিল। আসন্ন লোকসভা নির্বাচনের আবহে এই রায় বেশ গুরুত্বপূর্ণ।
অ্যাসোসিয়েশন ফর ডেমোক্রেটিক রিফর্মস (এডিআর) সংস্থার রিপোর্ট অনুসারে, বিজেপি ২০২২-২০২৩ সালে কর্পোরেট অনুদানের ৯০ শতাংশ পেয়েছে।
অন্য দিকে, ২০২২-২০২৩ সালে, জাতীয় দলগুলি অনুদান হিসাবে ৮৫০.৪৩৮ কোটি টাকা পাওয়ার কথা ঘোষণা করেছিল। এর মধ্যে বিজেপি পেয়েছে ৭১৯.৮৫ কোটি টাকা এবং কংগ্রেস পেয়েছে ৭৯.৯২ কোটি টাকা।
সুপ্রিম কোর্টের রায় অনুযায়ী, ২০১৭-১৮ থেকে ২০২২-২৩ সালের মধ্যে বিজেপি প্রায় ৬ হাজার ৫৬৬ কোটি টাকার নির্বাচনী বন্ড পেয়েছে।
কংগ্রেস পেয়েছিল ১ হাজার ১২৩ কোটি এবং তৃণমূল কংগ্রেস ১ হাজার ৯৩ কোটি টাকার বন্ড। এ সময়ের মধ্যে ৯ হাজার ২০০ কোটি টাকার নির্বাচনী বন্ড ইস্যু করা হয়েছিল।
এই প্রেক্ষাপটে দুর্নীতিমুক্ত এবং স্বচ্ছ্ব নির্বাচনের নিরিখে রাজনৈতিক দলগুলির পাওয়া অর্থনৈতিক অনুদানের পরিমাণ এবং উৎস, দুটি বিষয়ই সামনে আসাটা গুরুত্বপূর্ণ বলে মনে করেন বিশ্লেষকরা।
অধিকার আইন কর্মী অঞ্জলি ভরদ্বাজ বলেন,‘২০২৪ সালের নির্বাচনের আগে দাতাদের নাম প্রকাশ্যে আনার বিষয়টি এড়িয়ে যাচ্ছিল এসবিআই। সুপ্রিম কোর্ট এসবিআইকে আদালত অবমাননার মামলার কথা বলে সতর্ক করেছে।’
জিন্দল স্কুল অফ গভর্নমেন্ট অ্যান্ড পাবলিক পলিসির অধ্যাপক দেবজিৎ ঝা মনে করেন নির্বাচনী বন্ড সংক্রান্ত সমস্ত তথ্য প্রকাশ্যে এলে তা একাধিক ক্ষেত্রে ইতিবাচক প্রভাব ফেলবে।
ড. ঝা বলেন,‘নির্বাচনে ফান্ডিং-এর বিষয়টা গুরুত্বপূর্ণ। কারণ এই অনুদান যদি স্বচ্ছ্বভাবে না আসে তা হলে তার বিনিময়ে সরকারি নীতিতে কিছু সুযোগ সুবিধা পাইয়ে দেয়ার সম্ভাবনা থেকে যায়। গণতান্ত্রিক পদ্ধতিতে এটা কাম্য নয়।’
‘এখানে দুটি বিষয় রয়েছে। নির্বাচনে মূলত কালো টাকা আসত। অন্য দিকে, নির্বাচনের জন্য রাজনৈতিক দলগুলির খরচ উত্তরোত্তর বেড়ে চলেছে।’
‘সময়ের সাথে সাথে গণতান্ত্রিক কাঠামো আরো মজবুত হলেও নির্বাচনী ফান্ডিং সিস্টেমের ক্ষেত্রে তা হয়নি। তার কারণ রাজনৈতিক দলগুলি নিজেরাই লাভবান হয়েছে, তাই তারা এই বিষয়টি শোধরাতেও চায়নি।’
রাজনৈতিক দলগুলির কাছে যে অনুদান বা চাঁদা আসত তার স্বচ্ছতা নিয়ে প্রশ্ন ছিল বহু আগে থেকে। এর একটা বড় কারণ আগে নগদ অনুদান নেয়া হত।
‘হয় কালো টাকা আসত বা সেই পদ্ধতি স্বচ্ছ ছিল না। অটল বিহারী বাজপেয়ীর সময় থেকে এটা একটু একটু করে বদলানোর চেষ্টা করা হয়।’
অধ্যাপক ঝা বলেন, ‘ইনকাম ট্যাক্স-এর আওতায় রাজনৈতিক দলকে দান করলে সেখানে ছাড়ের বিষয়টা আনা হয়। ইউপিএ সরকারের সময়েও একটা ট্রাস্ট তৈরির কথা বলা হয়। ২০১৯ সালে অরুণ জেটলির সময় নির্বাচনী বন্ডের বিষয়টি আনা হয়।’
তিনি ব্যাখ্যা করেছেন, নির্বাচনী বন্ডের উদ্দেশ্য ছিল মূলত যে কালো টাকা রাজনৈতিক দলগুলির কাছে নগদে আসত তা ব্যাঙ্কের মাধ্যমে এলে সেখানে কিছুটা হলেও দায়বদ্ধতা থাকবে।
কিন্তু এক্ষেত্রে অন্য একটি গুরুত্বপূর্ণ বিষয় বাদ রয়ে গেছে।
অধ্যাপক ঝা বলেন,‘কে ওই অনুদান দিচ্ছেন এবং তার পরিবর্তে কোনো সুযোগ সুবিধা পাচ্ছেন কি না সেই বিষয়টি দেখা হয়নি। নির্বাচনী রাজনীতিতে যদি কে দাতা, আর অনুদানের পরিবর্তে সেই ব্যক্তি বা প্রতিষ্ঠান কী পাচ্ছে সেটা না জানা যায় তাহলে স্বচ্ছতা থাকে না।’
‘কারণ যিনি অনুদান দিচ্ছেন তার সাথে রাজনৈতিক দলের যোগসাজশের সম্ভাবনা থেকে যায় যা গণতন্ত্রের জন্য চিন্তার। এক্ষেত্রে সুযোগ সুবিধা বলতে সরাসরি কিছু পাইয়ে দেয়া নাও হতে পারে। সরকারের নীতির পরিবর্তন করে একটি সংস্থার জন্য অনুকূল পরিস্থিতি তৈরি করাও হতে পারে।’
এটা যে শুধুমাত্র গণতন্ত্রের জন্য ক্ষতিকারক এমনটা নয়, অন্যান্য ব্যবসায়িক সংগঠন, সমগ্র বাজার এবং অর্থনীতির জন্যও ভাল নয় বলে ব্যাখ্যা করেছেন তিনি।
ঘটনা প্রবাহনির্বাচনী বন্ডের বৈধতা সম্পর্কে একাধিক পিটিশন দায়ের হয়েছিল। আবেদনকারীদের মধ্যে অন্যতম ছিল এডিআর এবং‘কমন কজ'। নির্বাচনে নিরপেক্ষতা, স্বচ্ছতা নিয়ে কাজ করে তারা।
সেই মামলার রায়ে গত ১৫ ফেব্রুয়ারি ওই বন্ডকে ‘অসাংবিধানিক’ আখ্যা দেয় ভারতের শীর্ষ আদালত। সুপ্রিম কোর্ট জানিয়েছিল দেশের তথ্য অধিকার আইন এবং সংবিধানের অনুচ্ছেদ ১৯ (১) (এ) কে লঙ্ঘন করে নির্বাচনী বন্ড।
ওই সময় প্রধান বিচারপতি ডি ওয়াই চন্দ্রচূড় বলেন, নির্বাচনী বন্ড রাজনৈতিক দলগুলিকে আর্থিক সাহায্যের পরিবর্তে কিছু পাওয়ার বিষয়টিকে উৎসাহ দেয়ার সামিল।
কালো টাকা থেকে মুক্তি পাওয়ার একমাত্র পথ নির্বাচনী বন্ড হতে পারে না বলেও মন্তব্য করেন তিনি। তার মতে এর জন্য অন্য বিকল্পও রয়েছে।
আদালতের পক্ষ থেকে স্টেট ব্যাঙ্ক অফ ইন্ডিয়াকে নির্দেশ দেয়া হয়েছিল তারা যেন নির্বাচনী বন্ড সংক্রান্ত বিবরণ নির্বাচন কমিশনের হাতে তুলে দেয় ৬ মার্চের মধ্যে।
গত সপ্তাহে এই বিষয়ে সুপ্রিম কোর্টে রিট পিটিশন দাখিল করে তথ্য জমা দেয়ার জন্য তিন মাস বাড়তি সময় চায় এসবিআই।
সোমবার শুনানির সময় এসবিআইয়ের পক্ষে আইনজীবী হরিশ সালভে বলেন,‘ডোনার (দাতা) এবং ডোনেশন (অনুদান) মিলিয়ে দেখার প্রক্রিয়াটি সময়সাপেক্ষ।’
এসবিআই জানিয়েছে এপ্রিল ২০১৯ থেকে ফেব্রুয়ারি ২০২৪ পর্যন্ত ২২হাজার ২১৭টি নির্বাচনী বন্ড বিক্রি হয়েছে।
ব্যাঙ্কের তরফে যুক্তি ছিল বন্ডের ক্রেতার নাম পৃথক পৃথক ব্রাঞ্চে রয়েছে। এবং ‘এনক্যাশ’ করা বন্ডের তথ্য অন্যত্র রয়েছে। ‘ডেটা কোলেট’ করতে সময় লাগবে।
প্রধান বিচারপতি স্পষ্ট বলেন,‘তথ্য মিলিয়ে দেখার কথা বলা হয়নি। বলা হয়েছিল তথ্য প্রকাশ করার কথা। তাই অতিরিক্ত সময় চাওয়ার যুক্তি নেই।’
ব্যাঙ্কের পক্ষ থেকে অন্য একটি যুক্তি ছিল উপভোক্তাদের বিষয়ে গোপনীয়তা রক্ষা করা হয় এবং নির্বাচনী বন্ড যারা কিনেছেন তাদের তথ্য দিতে গিয়ে ভুলভ্রান্তি এড়াতে চাইছে এসবিআই।
এই যুক্তিও মানতে চায়নি ডিওয়াই চন্দ্রচূড়ের নেতৃত্বাধীন পাঁচ সদস্যের বেঞ্চ।
আদালতের নির্দেশ দেয়ার পর গত ২৬ দিন ব্যাঙ্ক কী করছিল, সে প্রশ্নের মুখেও পড়তে হয়েছিল স্টেট ব্যাঙ্ক অফ ইন্ডিয়াকে।
প্রাক্তন আইনমন্ত্রী তথা সুপ্রিম কোর্টের প্রবীণ আইনজীবী কপিল সিব্বল এবং বিশিষ্ট আইনজীবী প্রশান্ত ভূষণ এডিআরের হয়ে সওয়াল করছিলেন।
বিরোধীরা কী বলছে?নির্বাচনী বন্ড ইস্যুকে কেন্দ্র করে বিজেপিকে নিশানা করেছে বিরোধী দল।
কংগ্রেসের রাহুল গান্ধী সমাজমাধ্যম এক্স-এ লিখেছেন,‘যে সরকার ১০০ দিনের মধ্যে সুইস ব্যাঙ্ক থেকে কালো টাকা আনার প্রতিশ্রুতি দিয়ে ক্ষমতায় এসেছিল, তারা সুপ্রিম কোর্টে দাঁড়িয়ে নিজের ব্যাঙ্কের তথ্য গোপন করেছে।’
তার কথায়,‘নির্বাচনী বন্ড ভারতীয় ইতিহাসের বৃহত্তম কেলেঙ্কারি হিসাবে প্রমাণিত হতে চলেছে, যা দুর্নীতিগ্রস্ত শিল্পপতি এবং সরকারের যোগসাজশ প্রকাশ্যে আনবে এবং দেশের সামনে নরেন্দ্র মোদীর আসল চেহারা প্রকাশ করে দেবে।’
অন্য দিকে, বিজু জনতা দলের মন্ত্রী রণেন্দ্র প্রতাপ সোয়াইন দাবি করেন,‘এর ফলে প্যান্ডোরার বাক্স খুলে যাবে। এটি দেশের নির্বাচনী ইতিহাসে সবচেয়ে বড় কেলেঙ্কারি।’
বিজেপির বক্তব্যবিজেপির কেন্দ্রীয় প্রতিমন্ত্রী ভি কে সিংকে প্রশ্ন করা হলে তিনি সাংবাদিকদের বলেন,‘বিষয়টি আদালতে রয়েছে, আদালতকে সিদ্ধান্ত নিতে দিন।’
বিজেপি নেতা তথা ঝাড়খণ্ডের বিরোধী দলনেতা অমর কুমার বাউরি আবার দাবি করেছেন বিজেপি স্বচ্ছ্ব রাজনীতির পক্ষে।
সংবাদ সংস্থা পিটিআইকে তিনি বলেন,‘মাননীয় আদালত যা বলেছে আমরা সেটাকে সম্মান করি। ভারতীয় জনতা পার্টি গোটা দেশে পলিটিক্যাল কারেক্টনেস নিয়ে কাজ করতে চলেছে।’
‘আমরা সারা দেশে অনুদান নিয়ে অত্যন্ত স্বচ্ছতার সাথে দেশের সেবা করি। যদি তথ্য চায়, তাহলে সংশ্লিষ্ট প্রতিষ্ঠান তা অবশ্যই দেবে।’
নির্বাচনী বন্ড কী?রাজনৈতিক দলগুলোকে অনুদান দেয়ার একটি মাধ্যম হল নির্বাচনী বন্ড। এটা অনেকটা প্রতিশ্রুতি নোটের মতো যা ভারতের যেকোনো নাগরিক বা সংস্থা স্টেট ব্যাঙ্ক অফ ইন্ডিয়ার নির্বাচিত শাখাগুলি থেকে কিনতে পারে এবং তাদের পছন্দের যেকোনো রাজনৈতিক দলকে দান করতে পারে। নাম উল্লেখ না করেই দান করা যায় নির্বাচনী বন্ড।
এই স্কিম ২০১৭ সালে ভারত সরকার ঘোষণা করেছিল যার আইনি প্রয়োগ হয় ২০১৮ সালের ২৯ জানুয়ারি।
এই স্কিম অনুযায়ী স্টেট ব্যাঙ্ক অফ ইন্ডিয়া রাজনৈতিক দলগুলিকে অনুদান দেয়ার জন্য বন্ড ইস্যু করতে পারে।
ওই ব্যাঙ্কে অ্যাকাউন্ট রয়েছে এবং গ্রাহক হিসেবে তার পরিচয় যাই করা আছে, এমন ব্যক্তি বন্ড কিনতে পারেন৷ কিন্তু নির্বাচনী বন্ডে যিনি টাকা দিচ্ছেন তার নামের উল্লেখ করা থাকে না।
এই স্কিমের অধীনে, ওই ব্যাঙ্কের নির্দিষ্ট শাখা থেকে ১ হাজার, ১০ হাজার, ১ লাখ, ১০ লাখ ও ১ কোটি টাকার মধ্যে যেকোনো মূল্যের নির্বাচনী বন্ড কেনা যায়।
নির্বাচনী বন্ডের মেয়াদ মাত্র ১৫ দিন। এই সময়ে ওই বন্ড শুধুমাত্র জনপ্রতিনিধিত্ব আইনের অধীনে থাকা রাজনৈতিক দলগুলিতে অনুদানের জন্য ব্যবহার করা যেতে পারে।
যে রাজনৈতিক দলগুলি আগের লোকসভা বা বিধানসভার জন্য সাধারণ নির্বাচনে অন্তত এক শতাংশ ভোট পেয়েছে তাদেরই শুধুমাত্র ওই অনুদান দেয়া যেতে পারে। ব্যক্তি বা প্রতিষ্ঠান যে কেউ ওই বন্ড কিনতে পারে।
সূত্র : বিবিসি
",2,1.0,1.0,100.0
20171519,361,"

ইসরাইলি বাহিনীকে হামাসের অতর্কিত হামলা
","গাজার হামাদ শহরে ইসরাইলি বাহিনীকে অতর্কিত হামলা করেছে হামাস। দলটির সামরিক শাখা কাসাম ব্রিগেড এক বিবৃতিতে এই তথ্য নিশ্চিত করেছে।
মঙ্গলবার (১২ মার্চ) আল জাজিরা জানিয়েছে, কাসাম ব্রিগেড বলেছে, তাদের একটি দল ইসরাইলি পদাতিক ইউনিটকে একটি ‘আঁটসাঁট অতর্কিত আক্রমণে’ আটকে ফেলে। দক্ষিণ শহর খান ইউনিসের উত্তরে হামাদ সিটি কমপ্লেক্সে শূন্য দূরত্ব থেকে তাদের সদস্যদের সাথে সংঘর্ষ হয়।
গোষ্ঠীটি আরো জানিয়েছে, তারা ইসরাইলি হেলিকপ্টারগুলোকে নিহত ও আহত সেনাদের অপারেশনের স্থান থেকে সরিয়ে নিতে দেখেছে।
সূত্র : আল জাজিরা
",2,1.0,1.0,100.0
20051882,142,রমজান উপলক্ষ্যে বিশ্ব মুসলিমকে যে বার্তা দিলেন এরদোগান,"পবিত্র রমজান মাস উপলক্ষ্যে বিশ্ব মুসলিমের উদ্দেশে বার্তা দিয়েছেন তুরস্কের প্রেসিডেন্ট রিসেপ তাইয়েপ এরদোগান। রোববার রাতে সামাজিক যোগাযোগমাধ্যম এক্সে সারা বিশ্বের মুসলমানদের প্রতি এই বার্তা দেন তিনি। খবর ইয়েনি সাফাক।
এরদোগান বলেন,'আমি আশা করি রমজান মাস, যার শুরুতে রয়েছে রহমত, মাঝামাঝিতে মাগফিরাত এবং এর শেষে রয়েছে জাহান্নাম থেকে মুক্তি। এই মাস ইসলামি বিশ্ব এবং আমাদের জাতির জন্য উপকারী হবে। এই রমজান আমাদের একটি বরকতময় রমজান হোক। '
তুরস্কের ধর্মবিষয়ক অধিদপ্তরের প্রধান আলি এরবাসও রমজান মাস উপলক্ষ্যে বার্তা দিয়েছেন। তিনি তার বার্তায় 'গাজা এবং পূর্ব তুর্কিস্তানের দুর্দশাগ্রস্ত মানুষের দুঃখকষ্টের অবসানের জন্য বিশ্বের সব মুসলমানের প্রার্থনা করার' আহ্বান জানিয়েছেন।
আলি এরবাস বলেন, 'আসুন, আমরা পবিত্র রমজান মাসের রহমতের আবহাওয়ার পূর্ণ সদ্ব্যবহার করি এবং বিশ্বের বিভিন্ন প্রান্তে বিশেষ করে ফিলিস্তিন ও পূর্ব তুর্কিস্তানে দুর্ভোগ, নিয়মতান্ত্রিক গণহত্যা, নির্যাতন ও হয়রানির অবসানের জন্য সর্বশক্তিমান আল্লাহর কাছে প্রার্থনা করি। '",2,1.0,1.0,100.0
20171565,371,"

নিষেধাজ্ঞার প্রতিবাদে বিভিন্ন বিশ্ববিদ্যালয়ে গণ-ইফতার
","শাহজালাল বিজ্ঞান ও প্রযুক্তি বিশ্ববিদ্যালয় (শাবিপ্রবি) ও নোয়াখালী বিজ্ঞান ও প্রযুক্তি বিশ্ববিদ্যালয়ে (নোবিপ্রবি) ইফতার পার্টিতে নিষেধাজ্ঞা দেয়ার প্রতিবাদে বিভিন্ন বিশ্ববিদ্যালয়ের শিক্ষার্থীরা গণ-ইফতার কর্মসূচি পালন করেছে ও পালন করার ডাক দিয়েছে।
গণ-ইফতার কর্মসূচি ঢাকা বিশ্ববিদ্যালয়, জগন্নাথ বিশ্ববিদ্যালয়, রাজশাহী বিশ্ববিদ্যালয়, সিলেটের শাহজালাল বিজ্ঞান ও প্রযুক্তি বিশ্ববিদ্যালয়, নোয়াখালী বিজ্ঞান ও প্রযুক্তি বিশ্ববিদ্যালয়, চট্টগ্রাম বিশ্ববিদ্যালয়, রাজশাহী প্রকৌশল বিশ্ববিদ্যালয়, কুমিল্লা বিশ্ববিদ্যালয়, বরিশাল বিশ্ববিদ্যালয়, ইসলামি বিশ্ববিদ্যালয়, হাজী মোহাম্মদ দানেশ বিজ্ঞান ও প্রযুক্তি বিশ্ববিদ্যালয়, বঙ্গবন্ধু শেখ মুজিবুর রহমান বিজ্ঞান ও প্রযুক্তি বিশ্ববিদ্যালয়সহ আরো অনেক উচ্চশিক্ষা প্রতিষ্ঠানে পালন করা হয়েছে ও পালন করার ডাক দিয়েছে।
মঙ্গলবার (১২ মার্চ) ঢাকা বিশ্ববিদ্যালয়ের ছাত্র শিক্ষক কেন্দ্রের (টিএসসি) পায়রা চত্বরে এই গণ-ইফতার আয়োজন করে। এতে বিশ্ববিদ্যালয়ের বিভিন্ন বিভাগ, অনুষদ ও ইন্সটিটিউটের কয়েক শ’ শিক্ষার্থী অংশ নেয়।
শিক্ষার্থীরা আসরের নামাজের পর থেকেই একে একে জড় হতে থাকে। এরপর স্বতঃস্ফূর্ত অংশগ্রহণে কুরআন তিলাওয়াত, হামদ-নাত ও ইসলামি বিভিন্ন পরিবেশনা করতে থাকে। এরপর তারা ইফতার পার্টিতে নিষেধাজ্ঞার জবাবে বিভিন্ন বক্তব্য প্রদান করেন।
বক্তব্যে সমাজবিজ্ঞান বিভাগের শিক্ষার্থী নাহিদ হাসান বলেন, বাংলাদেশের মুসলমানদের হাজার বছরের ঐতিহ্য রোজা রাখা, ইফতার করা। কোনো একটা গোষ্ঠী চক্রান্ত করে মুসলমানদের সংস্কৃতিতে হস্তক্ষেপের চেষ্টা করছে। আমাদের এই অপশক্তিদের জবাব দিতে হবে। ধর্মীয় আবেগের বাইরে গিয়ে রাজনৈতিকভাবে তাদের মোকাবেলা করতে হবে। এর জববে সারাদেশে গণসচেতনতা তৈরীর বিকল্প নেই।
শিক্ষার্থী হাসিব আল ইসলাম বলেন, বিশ্ববিদ্যালয় কর্তৃপক্ষগুলো কারো প্রেসক্রিপশনে ক্যাম্পাসে ইফতার পার্টি বন্ধের সিদ্ধান্ত নিবে আর এই দেশের ধর্মপ্রাণ মুসলিমরা সেটা সহ্য করবে এটা ভাবা বোকামি। তার প্রমাণ আজকের এই গণ ইফতার কর্মসূচি। সেই সব কূচক্রীরা তাকিয়ে দেখুক এখানে কত শিক্ষার্থী সমবেত হয়ে ইফতার করছে।
শাওন মাহমুদ বলেন, শুধু ঢাকা বিশ্ববিদ্যালয় নয়। বাংলাদেশের বড় বড় প্রায় সব ক্যাম্পাসেই আজকে প্রতিবাদী ইফতার অনুষ্ঠিত হচ্ছে। বাংলাদেশ থেকে চাইলেই মুসলমানদের সংস্কৃতিকে স্তব্ধ করে দেয়া যায় না। এ দেশের মানুষ, এ দেশের ধর্মপ্রাণ মুসলমান তা হতে দেবে না। এরকম গণ-ইফতারের আয়োজন আমরা এখন থেকে আরো বেশি বেশি করব।
দুই ক্যাম্পাসে ইফতার পার্টিতে নিষেধাজ্ঞা দেয়ায় জবিতে নীরব প্রতিবাদ জানিয়েছেন জগন্নাথ বিশ্ববিদ্যালয়ের শিক্ষার্থীরাও। বিশ্ববিদ্যালয়ের কেন্দ্রীয় শহীদ মিনারে এ কর্মসূচি পালন করা হয়।
ইফতারে অংশ নেয়া শিক্ষার্থী শিহাব বলেন, আমরা সাধারণ শিক্ষার্থীরা এ গণ-ইফতার কর্মসূচি পালন করেছি। আমরা ওই দুটি বিশ্ববিদ্যালয়ের প্রশাসনকে বলব, তারা যেন তাদের আদেশ প্রত্যাহার করে নেয়। আশা করি আর কোনো বিশ্ববিদ্যালয়ের প্রশাসন যেন এ ধরনের সিদ্ধান্ত না নেয়।
এর আগে বিশ্ববিদ্যালয়ের সাধারণ শিক্ষার্থী‌রা ওই দুই বিশ্ববিদ্যালয় প্রশাসনের সিদ্ধান্তের বিরুদ্ধে বিক্ষোভ মিছিল ও মানববন্ধনের আয়োজন করলে তাতে বাধা প্রয়োগ করে জবির প্রক্টোরিয়াল বডি।
বেলা ২টায় বাদ জোহর বিশ্ববিদ্যালয়ের কেন্দ্রীয় মসজিদ থেকে মিছিলটি শহীদ মিনার প্রাঙ্গণে আসলে বিশ্ববিদ্যালয় প্রশাসন তাতে বাধা সৃষ্টি করে।
এদিকে বুধবার (১৩ মার্চ) রমজানের দ্বিতীয় দিনে রাজশাহী বিশ্ববিদ্যালয়ের শহীদ মিনার চত্বরে শিক্ষার্থীরা গণ-ইফতার কর্মসূচি পালন করবেন বলে ঘোষণা দিয়েছেন।
এ বিষয়ে জাহিদ এইচ জোহা নামের এক রাবি শিক্ষার্থী বলেন, বাঙালির চিরায়ত মুসলিম সংস্কৃতি রমজান, সেহেরি ও ইফতার। এই সংস্কৃতি ও ধর্মীয় রীতির ওপর হস্তক্ষেপ কখনও কাম্য নয়। সম্প্রতি শাবিপ্রবি ও নোবিপ্রবিতে ঘটে যাওয়া ঘটনায় দুই ক্যাম্পাসের সাধারণ শিক্ষার্থীদের সংহতি জানিয়ে আমরাও আয়োজন করছি গণ ইফতার কর্মসূচি। আগামীকাল আসরের নামাজের পরই আমাদের কেন্দ্রীয় শহীদ মিনারে এ কর্মসূচি পালন করব। সবাইকে আসার অনুরোধ জানাচ্ছি।
আরমানুল ইসলাম নামের আরেক শিক্ষার্থী বলেন, ইসলাম হলো চারা বীজের মতো। এটাকে যতই মাটির নিচে পুতে ফেলতে চাইবে ততই মাটি ফেটে ওপরের দিকে উঠবে। রাবির গণ-ইফতার কর্মসূচি তার জ্বলন্ত উদাহরণ।
শিক্ষার্থীদের এই উদ্যোগকে সাধুবাদ জানিয়ে রাজশাহী বিশ্ববিদ্যালয়ের আরবি বিভাগের অধ্যাপক ইফতিখারুল আলম মাসউদ বলেন, আমার মনে হয় কোনো একটা ইস্যুকে ঘুরিয়ে দেয়ার জন্য দুই বিশ্ববিদ্যালয় এই জঘন্যতম কাজটা করেছে। শিক্ষার্থীরা তো আর বিশ্ববিদ্যালয় প্রশ্নের কাছে কোনো ফান্ডিং চাইনি। তাহলে নিষিদ্ধের কথাটা কেন আসলো? এটা খুবই নিন্দনীয় একটি কাজ করেছে।
তিনি আরো বলেন, রোজা, ইফতার মুসলিমদের জন্য খুবই স্পর্শকাতর একটা বিষয়। ইফতার ধর্মীয় গণ্ডি পেরিয়ে সার্বজনীনতায় রূপ নিয়েছে। সেই ইফতারিতে নিষেধাজ্ঞা দিয়ে যেমন আমাদের ধর্মীয় অনুভূতিতে আঘাত দিয়েছে, তেমনি আমাদের সংস্কৃতির ওপরও আঘাত করা হয়েছে। এরই প্রতিবাদে বিভিন্ন বিশ্ববিদ্যালয়ের শিক্ষার্থীরা যে গণ-ইফতার কর্মসূচির আয়োজন করেছে এটাকে আমি প্রশংসা করছি। প্রতিবাদ এভাবেই করা উচিত। আমি যদি সুযোগ পাই তাহলে কালকে রাবি শিক্ষার্থীদের আয়োজিত গণ-ইফতার কর্মসূচিতে আমি অংশগ্রহণ করব।
আবার চট্টগ্রাম বিশ্ববিদ্যালয়ের প্রায় ২০০ সাধারণ শিক্ষার্থী এই প্রতিবাদ কর্মসূচিতে অংশগ্রহণ করেন। এ সময় শিক্ষার্থীরা রোজার গুরুত্ব ও ফজিলত সম্পর্কে আলোচনা করেন এবং শাবিপ্রবি ও নোবিপ্রবিতে ইফতার পার্টিতে নিষেধাজ্ঞা দেয়ায় দুই বিশ্ববিদ্যালয় প্রশাসনের প্রতি তীব্র নিন্দা ও প্রতিবাদ জানান।
অন্যদিকে শাহজালাল বিজ্ঞান ও প্রযুক্তি বিশ্ববিদ্যালয়ের শিক্ষার্থীরা প্রশাসনের সিদ্ধান্তের বিরুদ্ধে গোলচত্বরে বিভিন্ন বিভাগের শিক্ষার্থীদের অংশগ্রহণে এ গণ-ইফতার কর্মসূচি পালন করে।
",2,1.0,1.0,100.0
20170931,291,"

শিক্ষাঙ্গনে ইফতার মাহফিল নিষিদ্ধের প্রতিবাদ ছাত্রদলের
","সিলেট শাহজালাল বিজ্ঞান ও প্রযুক্তি বিশ্ববিদ্যালয় এবং নোয়াখালী বিজ্ঞান ও প্রযুক্তি বিশ্ববিদ্যালয় শিক্ষাঙ্গনে ইফতার মাহফিল না করার অনুরোধ জানিয়ে জারি করা বিজ্ঞপ্তির তীব্র নিন্দা নিন্দা ও প্রতিবাদ জানিয়েছে বাংলাদেশ জাতীয়তাবাদী ছাত্রদল।
মঙ্গলবার নিন্দা ও প্রতিবাদ জানিয়ে বিবৃতি প্রদান করেন ছাত্রদলের সভাপতি রাকিবুল ইসলাম রাকিব ও সাধারণ সম্পাদক নাছির উদ্দীন নাছির।
বিবৃতিতে তারা বলেন, ‘শিক্ষাঙ্গনে ধর্মীয় সম্প্রীতি বিনষ্ট করার ষড়যন্ত্রে লিপ্ত হয়েছে তাবেদার সরকার এবং তাদের আজ্ঞাবহ বিশ্ববিদ্যালয় প্রশাসন। পবিত্র রমজান মাসে সরকারের আশীর্বাদপুষ্ট ব্যবসায়ী সিন্ডিকেটের দৌরাত্ম্যে দ্রব্যমূল্যের লাগামহীন ঊর্ধ্বগতিতে নিম্ন ও মধ্যবিত্ত মানুষেরা দিশেহারা এবং ক্ষুব্ধ। এই পরিস্থিতিতে সাধারণ মানুষের দৃষ্টি ভিন্ন দিকে সরিয়ে এই অলিগার্কদের অবাধ লুটপাটের সুযোগ দিতে অবৈধ সরকার দেশে ধর্মীয় সম্প্রীতির ওপর পরিকল্পিত আঘাত করছে। সাম্প্রতিককালে বিশ্ববিদ্যালয়ের হলে সেহরিতে গরুর গোশত নিষিদ্ধ করা, অবৈধ শিক্ষামন্ত্রীর মাদরাসা শিক্ষাবিরোধী বক্তব্য- এগুলো সবই তাদের পূর্বপরিকল্পনার অংশ। অবৈধ সরকারের এ ধরনের কূটকৌশল সম্পর্কে ছাত্রজনতাকে সতর্ক থাকতে হবে।’
তারা আরো বলেন, ‘পবিত্র রমজান মাসে ইফতার মাহফিল আমাদের সামাজিক সংস্কৃতির গুরুত্বপূর্ণ অংশ। এর সামাজিক আবেদন অত্যন্ত সুদৃঢ়। ইফতার মাহফিলে পরিকল্পিতভাবে বাধা দেয়া মুসলমানদের ধর্ম পালনের স্বাধীনতা হরনের শামিল।’
গণবিরোধী কোনো সিদ্ধান্ত না নিতে দেশের সকল স্কুল-কলেজ এবং বিশ্ববিদ্যালয় প্রশাসনকে অনুরোধ জানান তারা।
",2,1.0,1.0,100.0
20051887,147,মালদ্বীপ থেকে সেনা প্রত্যাহার শুরু ভারতের,"ব্যাপক কূটনৈতিক টানাপোড়েনের পর অবশেষে মালদ্বীপ থেকে সেনা প্রত্যাহার শুরু করেছে ভারত। গত ১০ মার্চ ভারতের ২৫ জন সেনাকে প্রত্যাহার করে নেওয়া হয়েছে, বাকিদেরও মার্চ মাস শেষ হওয়ার আগেই ফিরিয়ে আনা হবে বলে জানা গেছে। মালদ্বীপভিত্তিক সংবাদমাধ্যম দৈনিক মিহারুর বরাত দিয়ে মঙ্গলবারের এক প্রতিবেদনে এ তথ্য জানিয়েছে এনডিটিভি।
মালদ্বীপের সাবেক প্রেসিডেন্ট মোহাম্মদ নাশিদের সম্মতির ভিত্তিতে দেশটিতে ৮৯ জন ভারতীয় সেনা মোতায়েন করেছিল ভারত। এই সেনা মোতায়েনের মূল উদ্দেশ্য ছিল ভারত মহাসাগরে চীনের তৎপরতার ওপর নজরদারি করা।
তবে তার পাশাপাশি টিকাদান কর্মসূচি, মালদ্বীপের জনবসতিপূর্ন দ্বিপগুলোতে খাদ্যদ্রব্য ও নিত্যপ্রয়োজনীয় পণ্য পৌঁছে দেওয়ার কাজও করতেন ভারতীয় সেনারা।
কিন্তু ভারতীয় সেনাদের উপস্থিতিকে মালদ্বীপের স্বাধীনতা ও সার্বভৌমত্বের পরিপন্থি হিসেবে উল্লেখ করে এর বিরুদ্ধে জনমত গড়ে তুলেছিলেন দেশটির অন্যতম নেতা ও চীনপন্থী রাজনীতিবিদ মোহাম্মদ মুইজ্জু। গত সেপ্টেম্বরে প্রেসিডেন্ট নির্বাচনে জয়ী হওয়ার পর মালদ্বীপ থেকে নিজ সেনা সদস্যদের ফিরিতে নিতে ভারতকে আহ্বানও জানান তিনি।
এমনকি তিনি ২০২৪ সালের মার্চের মধ্যে ভারতকে তার সেনাদের ফিরিয়ে নেওয়ার সময়সীমাও বেঁধে দিয়েছিলেন।
পরবর্তী সময়ে ভারতের সঙ্গে এক বৈঠকের পর এই সময়সীমা ১০ মে পর্যন্ত বর্ধিত করেছিলেন মুইজ্জু।",2,1.0,1.0,100.0
20171545,367,"
এএফসি চ্যাম্পিয়ন্স লিগ থেকে বিদায় আল নাসেরের 
কাজে এল না রোনালদোর শেষ মুহূর্তের গোল
","খেলা শেষ হওয়ার ২ মিনিট আগে গোল করে সমতা ফিরিয়েছিলেন ক্রিশ্চিয়ানো রোনালদো। কিন্তু তার পরেও দলকে জেতাতে পারলেন না তিনি। টাইব্রেকারে আল আইনের কাছে হেরে এএফসি চ্যাম্পিয়ন্স লিগের কোয়ার্টার ফাইনাল থেকে বিদায় নিতে হল আল নাসেরকে।
প্রথম পর্বের খেলায় ১-০ গোলে জিতেছিল আবু ধাবির ক্লাব আল আইন। গোল করেছিলেন মরক্কোর সৌফিয়ানে রহিমি। দ্বিতীয় পর্বের খেলাতেও জোড়া গোল করেন তিনি। প্রথমার্ধে করা তার জোড়া গোলে ৩-০ এগিয়ে যায় আল আইন। দেখে মনে হচ্ছিল, প্রথমার্ধেই খেলার ভাগ্য নিশ্চিত হয়ে গেছে। কিন্তু প্রথমার্ধের সংযুক্তি সময়ে এক গোল শোধ করে আল নাসেরকে ভরসা দেন আব্দুলরহমান ঘরিব।দ্বিতীয়ার্ধে লড়াই করে আল নাসের। আক্রমণাত্মক ফুটবলের ফসল তোলে তারা। ৫১ মিনিটের মাথায় আত্মঘাতী গোল করে বসেন আল আইনের গোলরক্ষক খালিদ এইসা। ৭২ মিনিটে ৩-৩ করেন অ্যালেক্স টেলেস। ফ্রি কিক থেকে গোল করেন ম্যাঞ্চেস্টার ইউনাইডের সাবেক ফুটবলার। ৯০ মিনিটে ৩-৩ থাকায় অতিরিক্ত সময়ে খেলা গড়ায়।
৯৭ মিনিটের মাথায় ভার প্রযুক্তি ব্যবহার করে আস নাসেরের আয়মান ইয়াহাকে লাল কার্ড দেখান রেফারি। ১০৩ মিনিটের মাথায় গোল করেন সুলতান আল শামসি। আবার এগিয়ে যান আল আইন। কিন্তু আল নাসের লড়াই থামায়নি। ১১৮ মিনিটে পেনাল্টি পায় তারা। গোল করতে ভুল করেননি রোনাল্ডো। তার গোলে খেলা গড়ায় টাইব্রেকারে।
খেলা চলাকালীন আত্মঘাতী গোল করলেও টাইব্রেকার নায়ক হয়ে ওঠেন আল আইনের গোলরক্ষক খালিদ। মার্সেল ব্রোজোভিচ ও টেলেসের শট বাঁচিয়ে দেন তিনি। ফলে ৩-১ গোলে টাইব্রেকারে জিতে সেমিফাইনালে পৌঁছে যায় আল আইন। বিদায় নেয় আল নাসের।
",2,1.0,1.0,100.0
20051889,149,যুক্তরাষ্ট্রের বিরুদ্ধে প্রেসিডেন্ট নির্বাচনে হস্তক্ষেপের অভিযাগ রাশিয়ার,"রাশিয়ার প্রেসিডেন্ট নির্বাচন অনুষ্ঠিত হবে আগামী ১৫ থেকে ১৭ মার্চ। সামনের এই নির্বাচনে যুক্তরাষ্ট্রের বিরুদ্ধে হস্তক্ষেপের অভিযোগ জানিয়েছে মস্কো। নির্বাচনে 'ভোটার উপস্থিতি হ্রাসের মাধ্যমে' দেশটি হস্তক্ষেপ করতে চায় বলে দাবি ক্রেমলিনের। খবর আনাদোলু এজেন্সির।
রাশিয়ার রাষ্ট্রীয় গণমাধ্যমের প্রতিবেদন অনুযায়ী, সোমবার দেশটির ফরেন ইন্টেলিজেন্স সার্ভিস (এসভিআর) এক বিবৃতিতে জানিয়েছে, রাশিয়ার আসন্ন প্রেসিডেন্ট নির্বাচনে ভোটার উপস্থিতি যেন কমানো যায়, সেজন্য কাজ করছে যুক্তরাষ্ট্র এবং এ লক্ষ্যে এনজিওগুলোকে নির্ধারণ করেছে মার্কিন প্রেসিডেন্ট জো বাইডেনের প্রশাসন।
ওয়াশিংটন নেতৃস্থানীয় আইটি বিশেষজ্ঞদের মাধ্যমে এটি করতে চায় বলেও জানিয়েছে এসভিআর।
রাশিয়ার অভিযোগ, ইলেকট্রনিক ভোটিং সিস্টেমে সাইবার আক্রমণ চালানোর পরিকল্পনাও করেছে যুক্তরাষ্ট্র।
'সাইবার আক্রমণের মাধ্যমে রাশিয়ার ভোটারদের একটি উল্লেখযোগ্য অনুপাতের ভোট গণনা করা অসম্ভব করে তুলবে' বলে জানায় তারা।
বিবৃতিতে এসভিআর আরও বলেছে, 'মার্কিন পদ্ধতিতে ধারণাটি সহজ। ওয়াশিংটনের গণনা অনুযায়ী যদি ভোট কমে যায়, তা হলে নির্বাচনের ফল নিয়ে সহজেই প্রশ্ন তুলতে পারবেন পশ্চিমারা। '
যদিও মস্কোর অভিযোগের বিষয়ে মার্কিন কর্তৃপক্ষের সঙ্গে যোগাযোগ করা হলে তাদের কাছ থেকে তাৎক্ষণিক কোনো প্রতিক্রিয়া পাওয়া যায়নি।",2,1.0,1.0,100.0
20051891,151,কেট মিডলটনের আংটি ছাড়া ছবি ঘিরে ব্রিটেনে তোলপাড়,"যুক্তরাজ্যের প্রিন্সেস অব ওয়েলস কেট মিডলটনের একটি ছবি সামাজিক যোগাযোগ মাধ্যমে রোববার পোস্ট করেছিল কেনসিংটন প্যালেস। তবে কেট মিডলটনের এই ছবি ঘিরেই ব্রিটেনে শুরু হয়েছে তোলপাড়।
যুক্তরাজ্যে গত ১০ মার্চ পালন করা হয় মাতৃদিবস। সেই উপলক্ষ্যে কেনসিংটন প্যালেস থেকে কেট মিডলটন ও তিন সন্তান জর্জ, শার্লট, লুইসের ছবি প্রকাশ করা হয়েছে। সেখানে মাকে ‘হ্যাপি মাদার্স ডে’র শুভেচ্ছা জানিয়েছে ছেলেমেয়েরা।
তবে এই ছবিটি প্রকাশ করার পর আবার সরিয়েও নিয়েছে বেশ কয়েকটি নেতৃস্থানীয় সংবাদ সংস্থা। তারা বলেছে, তিন সন্তানসহ কেট মিডলটনের ছবিটি প্রকাশ করার পর বিশ্লেষণে দেখা গেছে যে, এটি তাদের সম্পাদকীয় নীতির সঙ্গে সামঞ্জস্যপূর্ণ নয়।
ছবিটি প্রকাশ করেছিল গেটি, রয়টার্স, অ্যাসোসিয়েটেড প্রেস এবং এএফপিসহ অনেক সংবাদ সংস্থা। তবে পরদিনই এই চার সংবাদ সংস্থাই ছবিটি সরিয়ে নেয়। রয়টার্সের ছবি সংশ্লিষ্ট সম্পাদকেরা বলছেন যে, কেটের মেয়ের কার্ডিগানের হাতার অংশটি ঠিকভাবে ছিল না।
অন্যান্য সংবাদমাধ্যমগুলোর মতে, ছবি খুঁটিয়ে দেখলে দেখা যাবে কেটের আঙুলে ‘এনগেজমেন্ট রিং’ নেই, যা একেবারেই অনভিপ্রেত। এছাড়া কেটের মেয়ে রাজকুমারী শার্লটের বাঁ হাতে অসামঞ্জস্য রয়েছে। তার পরনের সোয়েটারের সঙ্গে হাতের কোনও মিল নেই।
যদিও এই ছবি ঘিরে সমালোচনা তৈরি হওয়ার পর ক্ষমা চেয়েছেন কেট। সিএনএনের খবর অনুযায়ী, সোমবার সামাজিক যোগাযোগ মাধ্যম এক্সে দেওয়া এক বিবৃতিতে তিনি বলেন, ‘অনেক অপেশাদার ফটোগ্রাফারদের মতো, আমিও মাঝেমধ্যে ছবি সম্পাদনার চেষ্টা করি। আমরা গতকাল যে পারিবারিক ছবিটি করেছি তার জন্য আমি দুঃখ প্রকাশ করছি। আশা করি সবার মা দিবস ভালো কেটেছে। '
উল্লেখ্য, গত দুই মাস আগে কেট মিডলটনের পেটে একটি অস্ত্রোপচার হয়েছিল। এরপর থেকেই জনসাধারণের দৃষ্টির বাইরে ছিলেন তিনি। তার স্বাস্থ্য এবং অবস্থান সম্পর্কে ব্যাপক গুজব তৈরি হয়েছিল।",2,1.0,1.0,100.0
20171535,365,"

ভান্ডারিয়ায় ৬০ হাজার পরিবারে মিরাজুল ইসলামের ইফতার সামগ্রী উপহার
","আসন্ন পবিত্র মাহে রমজান উপলক্ষে পিরোজপুরের ভান্ডারিয়ায় বিভিন্ন শ্রেণি-পেশার ৬০ হাজার পরিবারের মাঝে ইফতার সামগ্রীসহ অন্যান্য প্রয়োজনীয় পণ্য পৌঁছে দেয়া হচ্ছে।
বাংলাদেশের নির্বাচিত শ্রেষ্ঠ উপজেলা চেয়ারম্যান ও ভান্ডারিয়া উপজেলা আওয়ামী লীগের সাধারণ সম্পাদক মিরাজুল ইসলামের উদ্যোগে ব্যক্তিগত অর্থায়নে প্রতি বছরের ন্যায় উপজেলায় সাতটি ইউনিয়নে ৬৩ ওয়ার্ডে প্রতি ঘরে ঘরে ইফতার সামগ্রী উপহার পৌঁছে দেয়া হচ্ছে।
মিরাজুল ইসলাম ওয়েলফেয়ার ফাউন্ডেশনের সহযোগিতায় ইফতার সামগ্রী পৌঁছে দেয়ার কাজে সহায়তা করছেন স্থানীয় ছাত্রলীগ ও যুবলীগের স্বেচ্ছাসেবীগণ। ইফতারের প্রতিটি প্যাকেটে রয়েছে তেল, চিড়া, বুট, সেমাই, খেজুর, দুধ, চিনিসহ ১১ ধরনের ইফতার ও খাদ্য সামগ্রী।
ভান্ডারিয়া উপজেলা চেয়ারম্যান ও উপজেলা আওয়ামী লীগের সাধারণ সম্পাদক মিরাজুল ইসলাম বলেন, আমি এবং আমার পরিবার সব সময় ভান্ডারিয়ার মানুষের পাশে ছিলাম এবং আগামীতেও থাকবো। বৈশ্বিক আর্থিক সংকটের বাস্তবতায় প্রধানমন্ত্রী বঙ্গবন্ধু কন্যা শেখ হাসিনার নির্দেশে উপজেলাবাসীর মাঝে ইফতার সামগ্রী বিতরণ করা হচ্ছে। কোভিডকালীন সময়ও আমাদের নেতাকর্মীরা জীবনের ঝুঁকি নিয়ে মানুষের পাশে ছিল, ভবিষ্যতেও থাকবে। রমজান মাসে সবাই যাতে নির্ভিগ্নে রোজা রাখতে পারে সেই দিকে লক্ষ্য রেখে প্রত্যেক মানুষের ঘরে ঘরে মধ্যে ইফতার সামগ্রী পৌঁছে দেয়া হচ্ছে। এ ধরনের মানবিক কাজ আমাদের চলমান থাকবে।
উল্লেখ্য, করোনাকালীন সময়ে উপজেলার প্রায় ৬০ হাজার পরিবারের মধ্যে খাদ্যসামগ্রীসহ অন্যান্য প্রয়োজনীয় পণ্য পৌঁছে দিয়েছিলে উপজেলা চেয়ারম্যান মিরাজুল ইসলাম।
",2,1.0,1.0,100.0
20051893,153,পাকিস্তানের সঙ্গে কাজ করতে প্রস্তুত চীন,"পাকিস্তানের সঙ্গে ঐতিহ্যগত বন্ধুত্ব এবং ব্যবহারিক সহযোগিতাকে এগিয়ে নিয়ে যাওয়ার জন্য যৌথভাবে কাজ করতে প্রস্তুত চীন। সোমবার একটি নিয়মিত প্রেস ব্রিফিংয়ে চীনের পররাষ্ট্র মন্ত্রণালয়ের মুখপাত্র ওয়াং ওয়েনবিন এমন মন্তব্য করেছেন। খবর:দ্য এক্সপ্রেস ট্রিবিউনের।
এই দিনের প্রেস ব্রিফিংয়ে পাকিস্তানের নবনির্বাচিত প্রেসিডেন্ট আসিফ আলি জারদারিকে অভিনন্দনও জানিয়েছেন তিনি।
ওয়াং বলেন, 'আমরা প্রেসিডেন্ট হিসেবে জারদারিকে আমাদের উষ্ণ অভিনন্দন জানাই। '
চীনের প্রেসিডেন্ট শি জিনপিং ইতোমধ্যে পাকিস্তানের ১৪তম প্রেসিডেন্ট হিসেবে শপথগ্রহণের জন্য জারদারিকে অভিনন্দন বার্তা পাঠিয়েছেন বলেও চীনের পররাষ্ট্র মন্ত্রণালয়ের মুখপাত্র জানিয়েছেন।
ওয়াং আরও বলেন,' চীন পাকিস্তানের সঙ্গে তার সম্পর্ককে উন্নীত করার বিষয়টিতে অত্যন্ত গুরুত্ব দেয়। আর ঐতিহ্যগত এই বন্ধুত্বকে এগিয়ে নিয়ে যেতে, বিভিন্ন ক্ষেত্রে ব্যবহারিক সহযোগিতা অগ্রসর করতে প্রস্তুন চীন। '
আরও ঘনিষ্ঠ চীন-পাকিস্তান সম্প্রদায় গড়ে তোলার লক্ষ্যে 'চীন-পাকিস্তান অল ওয়েদার স্ট্র্যাটেজিক কো-অপারেটিভ পার্টনারশিপকে' উন্নত করতে পাকিস্তানের সঙ্গে চীন কাজ করতে প্রস্তুত রয়েছে বলেও উল্লেখ করেছেন তিনি।
উল্লেখ্য, গত ৯ মার্চ পাকিস্তানের প্রেসিডেন্ট নির্বাচনে সংখ্যাগরিষ্ঠতা অর্জন করেছেন পাকিস্তান পিপলস পার্টির (পিপিপি) কো-চেয়ারম্যান আসিফ আলি জারদারি। এর পর দিনই তিনি দ্বিতীয়বারের মতো পাকিস্তানের প্রেসিডেন্ট হিসেবে শপথগ্রহণ করেন।",2,1.0,1.0,100.0
20051895,154,"মধ্যপ্রাচ্যে ইরান, রাশিয়া ও চীনের যৌথ মহড়া","ওমান উপসাগর ও আরব সাগরে ইরান ও চীনের সঙ্গে সামরিক মহড়ায় অংশ নিতে যাচ্ছে রাশিয়ার বেশ কয়েকটি যুদ্ধজাহাজ। ১১ থেকে ১৫ মার্চ পর্যন্ত ওমান উপসাগরের জলসীমায় যৌথ সামরিক মহড়া চালাবে চীন, ইরান ও রাশিয়া।
সোমবার এক বিবৃতিতে রাশিয়ার প্রতিরক্ষা মন্ত্রণালয় এ ঘোষণা দেয় বলে দেশটির রাষ্ট্রীয় সংবাদমাধ্যমের এক প্রতিবেদনে উল্লেখ করা হয়।
ইরানের প্রেস টিভি জানিয়েছে, ইরানি নৌবাহিনীর নৌ এবং এয়ারবোর্ন ইউনিট এই মহড়ায় অংশ নেবে। পাশাপাশি থাকবে রাশিয়া এবং চীনের নৌ ও এয়ারবোর্ন ইউনিট।
মেরিটাইম সিকিউরিটি বেল্ট ২০২৪-এর অর্থ হচ্ছে- মধ্যপ্রাচ্য অঞ্চলের নিরাপত্তা এবং মৌলিক বিষয়গুলোর উন্নতি ঘটানো। এছাড়া অংশগ্রহণকারী দেশগুলোর মধ্যে বহুমাত্রিক সহযোগিতা বৃদ্ধি ও বিশ্ব শান্তি এবং সমুদ্র নিরাপত্তা রক্ষায় দেশগুলোর সদিচ্ছা প্রদর্শনের বিষয়টিও এই মহড়ার একটি অন্যতম লক্ষ্য।
রাশিয়ার যুদ্ধজাহাজ বহরের নেতৃত্ব দিচ্ছে এর প্যাসিফিক ফ্লিটের একটি ক্ষেপণাস্ত্র ক্রুজার ভারিয়াগ। এ মহড়ার পর্যবেক্ষক হিসেবে দায়িত্বপালন করবে পাকিস্তান, কাজাখস্তান, আজারবাইজান, ওমান, ভারত ও দক্ষিণ আফ্রিকার প্রতিনিধিরা।
সাম্প্রতিক বছরগুলোতে ইরান, চীন এবং রাশিয়া যৌথভাবে বেশ কয়েকটি মহড়া চালিয়েছে।",2,1.0,1.0,100.0
20051909,157,"পুরনো ইস্যু উস্কে দেওয়ায় মেজাজ হারালেন আমির, জড়ালেন তর্কে","পাকিস্তান ক্রিকেটে প্রতিভাবান ফাস্ট বোলার ছিলেন মোহাম্মদ আমির। ক্যারিয়ারের শুরুটা ছিল দুর্দান্ত। সারা বিশ্বেরই অন্যতম সেরা প্রতিভাবান ফাস্ট বোলার হিসেবে পরিচিতি পেয়েছিলেন তিনি।
কিন্তু নিজের নামের পাশে যুক্ত হওয়া এতবড় তকমা সেই অল্প বয়সে নিতে পারেননি আমির। ২০০৯ সালেই টি-টোয়েন্টি বিশ্বকাপ জেতা আমির পরের বছরই জড়িয়ে যান ফিক্সিংয়ের সঙ্গে। ক্রিকেট থেকে নির্বাসিত ছিলেন ৫ বছর। এরপর ফিরে এসে আবার নিয়মিত হন জাতীয় দলে। জিতেছিলেন ২০১৭ সালের চ্যাম্পিয়ন্স ট্রফির শিরোপা। তবে এই মুহূর্তে দলের বাইরে তিনি। অভিমানে সরে গেছেন সবুজ জার্সি থেকে।
ভিডিও 
লম্বা ক্যারিয়ারের শেষের দিকে এসে সেই ফিক্সিং নিয়ে আবার বিতর্কে পড়েছেন তিনি। গ্যালারি থেকে ‘ফিক্সার’ ডাক শুনে মেজাজ হারালেন এই পাকিস্তানি এই পেসার। তর্কও করেছেন দর্শকদের সঙ্গে। সেই ভিডিও আবার ভাইরাল হয়েছে সামাজিক যোগাযোগমাধ্যমে।
এনডিটিভি জানিয়েছে, ঘটনাটি ঘটেছে রোববার পাকিস্তান সুপার লিগের (পিএসএল) লাহোর কালান্দার্স এবং কোয়েটা গ্ল্যাডিয়েটর্সের মধ্যকার ম্যাচে। আমির খেলছিলেন কোয়েটার হয়ে। বাউন্ডারির লাইনের কাছে তিনি ফিল্ডিং করার সময় গ্যালারিতে থাকা এক দর্শক ‘ফিক্সার’ বলে চিৎকার করতে থাকেন। আমিরের বুঝতে অসুবিধা হয়নি, তিনি বিদ্রুরপের শিকার। শুরুতে এড়িয়ে গেলেও, পরে ঠিকই চটে যেতে দেখা যায় তাকে।
প্রসঙ্গত, ২০১০ সালে ইংল্যান্ডে ফিক্সিংয়ে জড়ান আমির। সেই ঘটনা নিয়েই গ্যালারিতে থাকা ভক্তরা বিদ্রুপ করছিলেন আমিরকে। কয়েক বার ‘ফিক্সার’ বলে চিৎকার করার পর মেজাজ নিয়ন্ত্রণে রাখতে পারেননি তিনি। সেই দর্শকের সঙ্গে বিবাদে জড়িয়ে পড়তে দেখা যায় আমিরকে। উত্তেজিতভাবে তাকে কিছু বলেছিলেন ৩১ বছরের এই পেসার। যদিও এমন আচরণের কারণে এখন পর্যন্ত কোনো শাস্তিমূলক ব্যবস্থার কথা জানা যায়নি।
রোববারের হাড্ডাহাড্ডি ম্যাচে লাহোরকে হারিয়ে পিএসএলের নক আউট পর্বে জায়গা করে নিয়েছে কোয়েটা। আর টানা হারের বৃত্তে থাকে লাহোরের বিদায় হয়েছে সবার আগে।",2,1.0,1.0,100.0
20051910,158,"নারী ক্রিকেটারদের সঙ্গে অশালীন ব্যবহার, ক্ষমা চাইল বোর্ড","ক্লাব ক্রিকেটে নারী ক্রিকেটারদের সঙ্গে অশালীন ব্যবহারের অভিযোগ উঠতেই প্রকাশ্যে ক্ষমা চাইলেন স্কটল্যান্ড ক্রিকেট বোর্ডের সিইও ট্রুডি লিন্ডব্লেড।
এক তদন্তকারী সংস্থার রিপোর্টে জানা যায়, ২০২২ সাল থেকেই নারী ক্রিকেটার এবং সাপোর্ট স্টাফদের উদ্দেশে যৌনগন্ধী মন্তব্য করা হতো। অশালীন ভাষা ব্যবহার করা হতো।
সংবাদমাধ্যমকে দেওয়া এক সাক্ষাৎকারে ট্রুডি বলেন, ‘আমাদের ক্রিকেট বোর্ডে নারী খেলোয়াড়দের সঙ্গে অশালীন আচরণ করা হয়েছে বলে জানতে পেরেছি। নারীদের প্রতি এমন আচরণ খুবই অসম্মানজনক।’
তিনি আরও বলেন, ‘আমরা এ নিয়ে চিন্তিত। বেশ কিছু দিন ধরেই এমন ঘটছিল বলে জানা গিয়েছে। যাদের সঙ্গে এমন আচরণ করা হয়েছে, তাদের প্রত্যেকের কাছে ক্ষমাপ্রার্থী। আগামী দিনে এমন ঘটনা যাতে না ঘটে সেই ব্যবস্থা করা হবে।’",2,1.0,1.0,100.0
20170229,201,"

চিকিৎসা অবহেলার ক্ষেত্রে মেডিক্যাল বোর্ড গঠন প্রশ্নে হাইকোর্টের রুল
","রাজধানীর ধানমন্ডির ল্যাবএইড হাসপাতালে এন্ডোস্কোপি করাতে গিয়ে কার্ডিয়াক অ্যারেস্টে রাহিব রেজার (৩১) মৃত্যুর ঘটনায় স্বাস্থ্য মন্ত্রণালয়ের একজন অতিরিক্ত সচিবের নেতৃত্বে কমিটি গঠনের নির্দেশ দিয়েছেন হাইকোর্ট। কমিটিতে একজন সিনিয়র আইনজীবীকে রাখতে বলা হয়েছে। পাশাপাশি কমিটিকে তিন মাসের মধ্যে তদন্ত প্রতিবেদন দাখিল করতে বলা হয়েছে।একই সাথে চিকিৎসা অবহেলার ক্ষেত্রে দেশে একটি মেডিক্যাল বোর্ড গঠনের নির্দেশ কেন দেয়া হবে না, তা জানতে চেয়ে রুল জারি করেছেন আদালত। রুলে রাজধানীর ধানমন্ডির ল্যাবএইড হাসপাতালে রাহিব রেজার মৃত্যুর ঘটনায় কেন ১০ কোটি টাকা ক্ষতিপূরণ দেয়া হবে না, তাও জানতে চাওয়া হয়েছে। বিবাদিদের এ রুলের জবাব দিতে বলা হয়েছে।সোমবার বিচারপতি কে এম কামরুল কাদের ও বিচারপতি খিজির হায়াতের সমন্বয়ে গঠিত হাইকোর্ট বেঞ্চে রাহিব রেজার পরিবারের করা রিটের শুনানি নিয়ে এ আদেশ দেন।
আদালতে রিটের পক্ষে শুনানি করেন আইনজীবী ব্যারিস্টার রাশনা ইমাম। উপস্থিত ছিলেন জ্যেষ্ঠ আইনজীবী ব্যারিস্টার আখতার ইমাম ও ব্যারিস্টার রেশাদ ইমাম। অন্য দিকে রাষ্ট্রপক্ষে ছিলেন ডেপুটি অ্যাটর্নি জেনারেল শেখ মো: সাইফুজ্জামান।এর আগে রাজধানীর ধানমন্ডির ল্যাবএইড হাসপাতালে এন্ডোস্কোপি করাতে গিয়ে কার্ডিয়াক অ্যারেস্টে রাহিব রেজার (৩১) মৃত্যুর ঘটনায় স্বাধীন ও নিরপেক্ষ তদন্ত, ল্যাবএইড ও সংশ্লিষ্ট চিকিৎসকের লাইসেন্স বাতিলের নির্দেশনা চেয়ে হাইকোর্টে রিট দায়ের করা হয়। একই সাথে রিটে চিকিৎসকদের অবহেলায় মৃত্যুর ঘটনায় রাহিব রেজার পরিবারকে ১০ কোটি টাকা ক্ষতিপূরণ দেয়ার নির্দেশনা চাওয়া হয়। রাহিব রেজার পরিবারের পক্ষ থেকে এ রিট দায়ের করা হয়।রিটে স্বাস্থ্য মন্ত্রণালয়ের সচিব, স্বাস্থ্য অধিদফতরের মহাপরিচালকসহ সংশ্লিষ্টদের বিবাদি করা হয়।
",2,1.0,1.0,100.0
20171293,336,"

প্রথম রোজায় এতিম ও আলেম-ওলামাদের সাথে বিএনপির ইফতার
","ওলামা মাশায়েখ ও এতিমদের সম্মানে প্রথম রোজায় ইফতার ও দোয়া মাহফিলের আয়োজন করেছে বিএনপি। মঙ্গলবার লেডিস ক্লাবে এ ইফতার মাহফিলের আয়োজন করা হয়।
এতে প্রধান অতিথি হিসেবে ভার্চুয়ালি যুক্ত হন বিএনপির ভারপ্রাপ্ত চেয়ারম্যান তারেক রহমান। সভাপতিত্ব করেন স্থায়ী কমিটির সদস্য মির্জা আব্বাস। প্রতি বছরের ন্যায় এবারও কোন ব্যত্যয় ঘটেনি এ আয়োজন। ইফতার মাহফিলে শতাধিক এতিম বালক-বালিকা ও ওলামা মাশায়েখ -এর উপস্থিতিতে ইফতার শেষ হয়।
ইফতার মাহফিলে বিএনপির স্থায়ী কমিটির সদস্য মির্জা আব্বাস বলেছেন, স্বৈরাচার সরকারের ক্ষমতা দীর্ঘস্থায়ী হতে পারে। তবে টিকে থাকতে পারবে না। এ সরকারও টিকবে না। স্বৈরাচার এ সরকারকে একদিন বিদায় নিতে হবে, ইনশাআল্লাহ।
ইফতার মাহফিলে আরো উপস্থিত ছিলেন- দলটির স্থায়ী কমিটির সদস্য বাবু গয়েস্বর চন্দ্র রায়, ড. আবদুর মঈন খান, নজরুল ইসলাম খান, আমীর খসরু মাহমুদ চৌধুরী, প্রচার সম্পাদক শহীদ উদ্দীন চৌধুরী এ্যানি, চেয়ারপারসনের মিডিয়া উইং কর্মকর্তা শামসুউদ্দিন দিদার, মিডিয়া সেলের সদস্য শায়রুর কবির খান প্রমুখ।
সভাপতির বক্তব্যে স্থায়ী কমিটির সদস্য মির্জা আব্বাস বলেন, স্বৈরাচার, জুলুমবাজ সরকারের ক্ষমতা দীর্ঘস্থায়ী হতে পারে। তবে টিকে থাকতে পারে না। এ সরকারও টিকবে না। স্বৈরাচার এ সরকারকে একদিন বিদায় নিতে হবে, ইনশাআল্লাহ।
দ্রব্যমূল্যের ঊর্ধ্বগতি কারণে ইফতারে অনেক পরিবর্তন এসেছে বলে জানান তিনি।
স্থায়ী কমিটির সদস্য জমির উদ্দিন সরকার বলেন, স্বাধীন দেশের ওপর কেউ মাতব্বরি করতে পারবে না। দেশের মানুষ একটা গণতান্ত্রিক পরিবেশের মধ্যে বাস করবে। বাংলাদেশকে ছোট করে কেউ কোন দিন কিছু করতে পারবে না। এই দেশ তৈরি করেছেন শহীদ রাষ্ট্রপতি জিয়াউর রহমান।
",2,1.0,1.0,100.0
20170236,203,"

মসিক নির্বাচনে সাধারণ কাউন্সিলর ৯ জন ও সংরক্ষিত মহিলা কাউন্সিলর ৮ নতুন মুখ
","ময়মনসিংহ সিটি করপোরেশনের নির্বাচনে ৩৩টি ওয়ার্ডে সাধারণ কাউন্সিলর পদে ৩৩ জনের মধ্যে ২৪ জন এবং ১১টি সংরক্ষিত মহিলা কাউন্সিলর পদে তিনজন বর্তমান কাউন্সিলর বিজয়ী হয়েছে। তবে সাধারণ কাউন্সিলর পদে ৯ জন এবং সংরক্ষিত মহিলা কাউন্সিলর পদে আটজন নতুন মুখ বিজয়ী হয়েছেন। সাধারণ কাউন্সিলর পদে নির্বাচিতরা হলেন- ১ নম্বর ওয়ার্ডে মো: আসাদুজ্জামান বাবু, ২ নম্বর ওয়ার্ডে গোলাম রফিক দুদু, ৩ নম্বর ওয়ার্ডে মো: শরীফুল ইসলাম, ৪ নম্বর ওয়ার্ডে মো: মাহবুবুর রহমান, ৫ নম্বর ওয়ার্ডে মো: নিয়াজ মোর্শেদ, ৬ নম্বর ওয়ার্ডে সৈয়দ শফিকুল ইসলাম মিন্টু, ৭ নম্বর ওয়ার্ডে আসিফ হোসেন ডন, ৮ নম্বর ওয়ার্ডে মো: ফারুক হাসান, ৯ নম্বর ওয়ার্ডে নতুন মুখ মো: আল মাসুদ, ১০ নম্বর ওয়ার্ডে মো: তাজুল আলম, ১১ নম্বর ওয়ার্ডে মো: ফরহাদ আলম (বিনা প্রতিদ্বন্দ্বিতায় নির্বাচিত)। ১২ নম্বর ওয়ার্ডে মো: আনিছুর রহমান, ১৩ নম্বর ওয়ার্ডে নতুন মুখ হানিফ সরকার স্বপন, ১৪ নম্বর ওয়ার্ডে মো: ফজলুল হক উজ্জ্বল, ১৫ নম্বর ওয়ার্ডে মো: মাহবুব আলম হেলাল, ১৬ নম্বর ওয়ার্ডে মো: আবদুল মান্নান, ১৭ নম্বর ওয়ার্ডে মো: কামাল খান, ১৮ নম্বর ওয়ার্ডে হাবিবুর রহমান হবি, ১৯ নম্বর ওয়ার্ডে আব্বাস আলী মণ্ডল, ২০ নম্বর ওয়ার্ডে মো: সিরাজুল ইলাম, ২১ নম্বর ওয়ার্ডে নতুন মুখ মো: ইশতিয়াক হোসেন, ২২ নম্বর ওয়ার্ডে মো: মোস্তফা কামাল, ২৩ নম্বর ওয়ার্ডে সাব্বির ইউনুস, ২৪ নম্বর ওয়ার্ডে নতুন মুখ মো: আসলাম হোসেন, ২৫ নম্বর ওয়ার্ডে নতুন মুখ মো: উমর ফারুক সাবাস, ২৬ নম্বর ওয়ার্ডে মো: শফিকুল ইসলাম, ২৭ নম্বর ওয়ার্ডে নতুন মুখ মো: শামছুল হক, ২৮ নম্বর ওয়ার্ডে কায়সার জাহাঙ্গীর আকন্দ, ২৯ নম্বর ওয়ার্ডে নতুন মুখ মো: রাশেদুজ্জামান রোমান, ৩০ নম্বর ওয়ার্ডে আবুল বাশার, ৩১ নম্বর ওয়ার্ডে নতুন মুখ মো: সেলিম উদ্দিন, ৩২ নম্বর ওয়ার্ডে নতুন মুখ আবু বক্কর সিদ্দিক ও ৩৩ নম্বর ওয়ার্ডে মো: শাহজাহান।
সংরক্ষিত মহিলা কাউন্সিলর পদে ১, ২ ও ৩ নম্বর ওয়ার্ডে নতুন মুখ আকিকুন নাহার, ৪, ৫ ও ৬ নম্বর ওয়ার্ডে নতুন মুখ খোদেজা আক্তার, ৭, ৮ ও ৯ নম্বর ওয়ার্ডে হামিদা পারভীন, ১০, ১১ ও ১২ নম্বর ওয়ার্ডে রোকশানা শিরীন, ১৩, ১৪ ও ১৫ নম্বর ওয়ার্ডে রোকেয়া হোসেন, ১৬, ১৭ ও ১৮ নম্বর ওয়ার্ডে নতুন মুখ খালেদা বেগম, ১৯, ২০ ও ২১ নম্বর ওয়ার্ডে নতুন মুখ হালিমা খাতুন হেপী, ২২, ২৩ ও ২৪ নম্বর ওয়ার্ডে নতুন মুখ হাজেরা খাতুন, ২৫, ২৬ ও ২৭ নম্বর ওয়ার্ডে নতুন মুখ রিনা আক্তার, ২৮, ২৯ ও ৩০ নম্বর ওয়ার্ডে নতুন মুখ মোছা: হামিদা এবং ৩১, ৩২ ও ৩৩ নম্বর ওয়ার্ডে নতুন মুখ ফারজানা ববি কাকলী। ৯ মার্চ সিটি করপোরেশনের নির্বাচন অনুষ্ঠিত হয়। এতে সাবেক মেয়র ও মহানগর আওয়ামী লীগের সভাপতি ইকরামুল হক টিটু মেয়র পদে বিপুল ভোটে পুনর্নির্বাচিত হন। নির্বাচনে ৫৫ দশমিক ৩০ শতাংশ ভোট পড়ে। মেয়র পদে পাঁচজন, ৩৩টি সাধারণ কাউন্সিলর পদে ১৪৯ জন এবং ১১টি সংরক্ষিত মহিলা কাউন্সিলর পদে ৬৯ জন প্রার্থী প্রতিদ্বন্দ্বিতা করেন।
 
",2,1.0,1.0,100.0
20170764,269,"

মার্ভ প্রযুক্তি-নির্ভর অগ্নি-৫ মিসাইলের সফল পরীক্ষা ভারতের
","মার্ভ প্রযুক্তি-নির্ভর অগ্নি-৫ মিসাইলের সফল পরীক্ষা সম্পন্ন করেছে ভারত। এর ফলে দেশটি এখন চীন এবং এমনকি ইউরোপের একাংশের ওপরও পরমাণু হামলা চালাতে পারবে। ভারত সোমবার যে মাল্টিপল ইন্ডিপেনডেন্টলি টার্গেটেবল রি-এন্ট্রি ভেহিকেল প্রযুক্তির (এমআইআরভি বা মার্ভ) মাধ্যমে অগ্নি-৫ ক্ষেপণাস্ত্রের পরীক্ষামূলক ফ্লাইটে সাফল্য পেয়েছে তা বিশ্বের গুটিকয়েক দেশের হাতে আছে।
ওই পরীক্ষামূলক ফ্লাইটের পরে মার্ভ প্রযুক্তি-নির্ভর অগ্নি-৫ মিসাইলের যে ছবি প্রকাশ করেছে ডিফেন্স রিসার্চ অ্যান্ড ডেভেলপমেন্ট অর্গানাইজেশন (ডিআরডিও), তাতে সাধারণ মিসাইলের সাথে ফারাকটা স্পষ্ট দেখা গিয়েছে। সাধারণ অগ্নি-৫ ক্ষেপণাস্ত্রের মুখটা ছুঁচালো। সেখানে মার্ভ প্রযুক্তি-নির্ভর অগ্নি-৫ মিসাইলের মুখটা দেখলে মনে হবে যে তুবড়ে আছে। বিশেষজ্ঞদের মতে, একাধিক অস্ত্র যাতে রাখা যায়, সেজন্য ওরকমভাবে মার্ভ প্রযুক্তি-নির্ভর অগ্নি-৫ মিসাইল তৈরি করা হয়েছে। অগ্নি-৫ মিসাইল প্রায় ৫,০০০ কিলোমিটার দূরত্ব অতিক্রম করতে পারে।
মার্ভ প্রযুক্তি আদতে কী?সাধারণ মিসাইলের থেকে অনেক বেশি ধ্বংস সাধন করতে পারে মার্ভ প্রযুক্তি-নির্ভর ক্ষেপণাস্ত্র। কারণ সাধারণত কোনো মিসাইলের মাধ্যমে একটি জায়গায় হামলা চালানো হয়। কিন্তু 'মাল্টিপল ইন্ডিপেনডেন্টলি টার্গেটেবল রি-এন্ট্রি ভেহিকেল'-র মাধ্যমে একটি মিসাইল ছুড়ে একইসাথে একাধিক জায়গায় চালানো যায়।
বিশেষজ্ঞদের বক্তব্য, ব্যালিস্টিক মিসাইল উৎক্ষেপণ করা অত্যন্ত কঠিন কাজ। এতদিন প্রতিটি ‘টার্গেট’-র জন্য একটি করে মিসাইল ছুড়তে হয়। এখন সেটা করতে হবে না। বরং একটি ক্ষেপণাস্ত্র ছুড়ে অনেক জায়গায় হামলা চালানো যাবে। এই প্রযুক্তি ভূ-আঞ্চলিক রাজনীতিতে অত্যন্ত গুরুত্বপূর্ণ।
সূত্র : হিন্দুস্তান টাইমস
",2,1.0,1.0,100.0
20170608,250,"

খোশ আমদেদ মাহে রমজান
","মহান আল্লাহ রাব্বুল আলামিনের অফুরন্ত রহমত, মাগফিরাত ও নাজাতের অমিয় বারতা নিয়ে আগমন করল মাহে রমজানুল মুবারক। আজ ১৪৪৫ হিজরি সনের পয়লা রমজান। কুরআন মজিদে ইরশাদ হয়েছে- হে মুমিনরা, তোমাদের ওপর সিয়াম ফরজ করা হলো, যেভাবে তা ফরজ করা হয়েছিল তোমাদের আগে যারা ছিল তাদের ওপর- এই আশায় যে, তোমরা মুত্তাকি হবে। নির্দিষ্ট কয়েকটি দিন। আর যে কেউ অসুস্থ হয় কিংবা সফরে থাকে, তার জন্য অন্যান্য দিন থেকে এই সংখ্যা (পূরণ করা কর্তব্য। আর যারা এতে অক্ষম হয়, তাদের কর্তব্য ফিদয়া আদায় অর্থাৎ দরিদ্রকে খাবার দেয়া। যে ব্যক্তি স্বেচ্ছায় কোনো কল্যাণ কাজ করবে, সেটি তার জন্য কল্যাণকর হবে। আর তোমরা রোযা রাখবে, এটাই তোমাদের জন্য কল্যাণকর, যদি তোমরা জানতে। (সূরা বাকারা, আয়াত ১৮৩-১৮৪)
মহানবী সাল্লাল্লাহু আলাইহি ওয়া সাল্লাম মক্কা থেকে হিজরত করে মদিনায় যাওয়ার পর দ্বিতীয় বছরে এ আয়াত নাজিল হয়। এর আগে রাসুলুল্লাহ সাল্লাল্লাহু আলাইহি ওয়াসাল্লাম ও সাহাবায়ে কেরাম আশুরা এবং আইয়ামে বিজ বা প্রতি চান্দ্র মাসের ১৩, ১৪ ও ১৫ তারিখে রোজা রাখতেন। তবে এ ব্যাপারে মতপার্থক্য রয়েছে যে এই রোজা তখন ফরজ ছিল কি না। হানাফিরা বলেন, তখন এই ফরজ ছিল।শাফেয়ীদের মতে রমজানের রোজার আগে কোনো রোজা ফরজ ছিল না। বরং আশুরা ইত্যাদির রোজা প্রথমেও সুন্নত ছিল এখনো সুন্নতই। আবু দাউদ শরিফের একটি বর্ণনা দ্বারা হানাফিদের মাজহাবের সমর্থন হয়। তাতে নবী করিম সাল্লাল্লাহু আলাইহি ওয়া সাল্লাম আশুরার রোজা যাদের ছাড় গিয়েছিল, তাদের তা কাজা করার নির্দেশ দিয়েছিলেন। কাজা আদায় করতে হয় ফরজ অথবা ওয়াজিবেরই। অবশ্য যেহেতু রমজানের রোজা ফরজ হওয়ার পর আশুরা ইত্যাদি রোজা ফরজ না হওয়ার ব্যাপারে ইজমা অর্থাৎ সর্ববাদী সম্মত সিদ্ধান্ত হয়ে গেছে, সেহেতু এখন কার্যত উপরোক্ত মতপার্থক্যের কোনো প্রতিফলন নেই।
রমজান মাসের ফজিলত সম্পর্কে বেশ কয়েকটি হাদিস রয়েছে। যেমন : তিরমিজি শরিফে হজরত আবু হুরায়রা রাযিয়াল্লাহু আনহুর বরাতে বর্ণিত আছে- আবু হুরায়রা রাযিয়াল্লাহু আনহুর বরাতে বর্ণিত আছে, তিনি বলেন, রাসুলুল্লাহ সাল্লাল্লাহু আলাইহি ওয়াসাল্লাম বলেছেন, রমজান মাসের প্রথম রাতেই শয়তান ও দুষ্ট জিনদের শৃঙ্খলাবদ্ধ করা হয়, জাহান্নামের দরজাগুলো বন্ধ করা হয় এবং এর একটি দরজাও তখন আর খোলা হয় না, খুলে দেয়া হয় জান্নাতের দরজাগুলো এবং এর একটি দরজাও তখন আর বন্ধ করা হয় না। একজন ঘোষণাকারী ঘোষণা দিতে থাকেন- হে কল্যাণ অন্বেষণকারী! অগ্রসর হও। হে পাপাসক্ত! বিরত হও। আর বহু মানুষকে আল্লাহ্ তায়ালার পক্ষ হতে এ মাসে জাহান্নাম থেকে মুক্ত করে দেয়া হয় এবং প্রত্যেক রাতেই এরূপ হতে থাকে। হাদিসটি ইবনে মাজাহ শরিফেও বর্ণিত আছে। হজরত আবদুর রহমান ইবনে আওফ, হজরত আবদুল্লাহ ইবনে মাসউদ, হজরত সালমান রাযিয়াল্লাহু আনহুর বরাতেও এ প্রসঙ্গে হাদিস বর্ণিত আছে। তিরমিজি শরিফে হজরত আবু হুরায়রা রাযিয়াল্লাহু আনহুর বরাতে আরো বর্ণিত আছে- তিনি বলেন, রাসুলুল্লাহ সাল্লাল্লাহু আলাইহি ওয়াসাল্লাম বলেছেন, ঈমানের সাথে ও সাওয়াবের আশায় যে ব্যক্তি রমজান মাসের রোজা পালন করবে এবং (ইবাদাতের উদ্দেশ্যে) রাতে জেগে থাকবে, তার পূর্ববর্তী গুনাহগুলো ক্ষমা করে দেয়া হয়। আর ঈমানের সাথে ও সাওয়াবের আশায় যে ব্যক্তি লাইলাতুল কাদেরের (ইবাদাতের জন্য) রাতে জেগে থাকে, তার পূর্ববর্তী গুনাহগুলো ক্ষমা করে দেয়া হয়। হাদিসটি বুখারি, মুসলিম ও ইবনে মাজাহ শরিফেও বর্ণিত আছে। রমজানের নামকরণের কারণ সম্পর্কে বিভিন্ন বক্তব্য রয়েছে। অনেকে বলেছেন, এটি ‘রময’ শব্দ থেকে নিষ্পন্ন, যার অর্থ, ভীষণ তাপ ও প্রচণ্ড গরম। যে বছর এই মাসের রোজা শুরু হয়েছিল, হয়তো সে বছর এই মাসটি এসেছিল প্রচণ্ড গরমের সময়, তাই এর নাম রাখা হয়েছে রমজান। অনেকের বক্তব্য, এর নামকরণের কারণ, এটি গুনাহকে জ্বালিয়ে পুড়িয়ে ভষ্ম করে দেয়। আবার অনেকে বলেন, রমজান আল্লাহ তাআলার সুমহান নামগুলোর একটি।
‘শয়তান ও দুষ্ট জিনদের শৃঙ্খলাবদ্ধ’ করা অনেক আলেম আক্ষরিক অর্থে গ্রহণ করেছেন। অর্থাৎ শয়তান ইত্যাদিকে মুক্ত থাকতেই দেয়া হয় না। এগুলোকে বন্দী করা হয়। আল্লামা ইবনে মুনাওয়্যার, আল্লামা কাজি ইয়াজ রহমাতুল্লাহি আলায়হিমা প্রমুখ এই অভিমত ব্যক্ত করেছেন। আল্লামা তুরপশতি রহমাতুল্লাহি আলাইহি ও আরো কয়েকজন মনীষী এটাকে রূপকার্থে গ্রহণ করেছেন এবং এটিকে আল্লাহর বিশেষ রহমত নাজিল হওয়ার ইঙ্গিত সাব্যস্ত করেছেন। তারা হাদিসটির এই অর্থ বর্ণনা করেছেন যে, এই মাসে নেক কাজের সওয়ার বেশি লাভ হয়, গুনাহ মাফ করা হয়, অপরাধ ক্ষমা করা হয়, শয়তানগুলোর প্রভাব হ্রাস পায়। আল্লামা কুরতুবি রহমাতুল্লাহি আলাইহি এ দুটি বক্তব্যের মধ্য থেকে প্রথমটিকে প্রাধান্য দিয়েছেন। তবে এখানে প্রশ্ন হয় যে, শয়তানকে বন্দী করা হলে এ মাসে অনেক মানুষের দ্বারা অপরাধ ও পাপের কাজ কিভাবে সংঘটিত হয়? বর্ণিত অর্থের দাবি তো এই মাসে কোনো ব্যক্তিই কোনো প্রকার গুনাহে লিপ্ত হবে না।
আল্লামা কুরতুবি রহমাতুল্লাহি আলাইহি এ প্রশ্নের জবাব দিয়েছেন, পাপাচার ও অপরাধের প্ররোচক শুধু শয়তান ও অবাধ্য জিনগুলোই নয়। বরং গুনাহের আরো অনেক প্ররোচক আছে। যেমন কুপ্রবৃত্তির তাড়না, মানবরুপি শয়তানের সংস্পর্শ, বদঅভ্যাস, সহজাত দুর্বৃত্তপনা ইত্যাদি। তাই দুষ্ট জিন ও শয়তানগুলোকে বন্দী করার ফলে গুনাহের উপকরণ ও প্ররোচক তো হ্রাস পায়, তবে সম্পূর্ণ শেষ হতে পারে না। তা ছাড়া যেহেতু এগারো মাস শয়তান মানুষের পিছনে লেগে থাকে, তাই রমজান মুবারক মাসে এগুলো বন্দী হওয়া সত্ত্বেও সংস্পর্শের প্রভাব অবশিষ্ট থেকে যায়, যদিও হ্রাস পায়। যেমন, গরম লোহা আগুন থেকে বের করার পরও দীর্ঘ সময় পর্যন্ত উত্তপ্ত থাকে। যদিও এর উষ্ণতা ধীরে ধীরে কমতে থাকে।
 
",2,1.0,1.0,100.0
20170615,251,"

রমজান মাসে বিএনপি যতই কর্মসূচি পালন করবে ততই জনবিচ্ছিন্ন হয়ে পড়বে : ওবায়দুল কাদের
","পবিত্র রমজান মাসে সংযম না করে বিএনপি যতই কর্মসূচি পালন করবে, ততই তারা জনবিচ্ছিন্ন হয়ে পড়বে বলে- মন্তব্য করেছেন আওয়ামী লীগের সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের। গতকাল সোমবার দুপুরে বঙ্গবন্ধু এভিনিউয়ের আওয়ামী লীগের কেন্দ্রীয় কার্যালয়ে দলের সম্পাদকমণ্ডলীর এক সভায় তিনি এ মন্তব্য করেন। রমজানে সরকারবিরোধী কর্মসূচি চালিয়ে যাবে বিএনপি-এ প্রসঙ্গে সাংবাদিকদের প্রশ্নের জবাবে ওবায়দুল কাদের বলেন, এতে করে তাদের জনসম্পৃক্ততা অব্যাহতভাবে কমতে থাকবে। রোজার মাসে সংযম না করে বিএনপি যতই আন্দোলন করবে, তারা ততই জনবিচ্ছিন্ন হয়ে পড়বে।সুপ্রিম কোর্ট বার নির্বাচনে সহিংসতাকারীদের বিষয়ে সরকারের শক্ত অবস্থান তুলে ধরে- সড়ক পরিবহন ও সেতুমন্ত্রী বলেন, কোনো অপরাধ ও অপকর্ম যদি সরকারি ছত্রছায়ায় হয়ে থাকে তখন সরকার যদি কাউকে ছাড় না দেয়, তখন বুঝতে হবে সরকারের এখানে শূন্য সহিষ্ণুতা বজায় রেখেছে। অপরাধীকে অপরাধী হিসেবে বিচার করা হবে। অপরাধী যতই প্রভাবশালী হোক। আওয়ামী লীগ সাধারণ সম্পাদক বলেন, আমি যুবলীগ, আওয়ামী লীগ, ছাত্রলীগ বুঝি না। অপরাধী অপরাধীই। অপরাধী যেই হোক, ছাড় দেয়া হবে না। প্রধানমন্ত্রী এ ব্যাপারে অত্যন্ত কঠোর।
রমজান মাসে দ্রব্যমূল্য নিয়ন্ত্রণ নিয়ে ওবায়দুল কাদের বলেন, রমজানের দ্রব্যমূল্য নিয়ন্ত্রণে একটা বিষয় আছে। সরকার অত্যন্ত সতর্ক ও সর্বাত্মক প্রয়াস চালাচ্ছে যাতে দ্রব্যমূল্য নিয়ন্ত্রণে থাকে, সাধারণ মানুষের ক্রয়ক্ষমতার মধ্যে থাকে। শেখ হাসিনার সরকার এ ব্যাপারে সর্বাত্মক প্রয়াস চালিয়ে যাচ্ছে। তিনি বলেন, বিশ্ব সঙ্কটের প্রেক্ষাপটেও এরই মধ্যে জ্বালানি তেলের দাম কমানো হয়েছে। যেটা বিএনপির সময় হয়নি। তারা শুধু দাম বাড়াতে পারে। বিশ্ব সংকটের মধ্যে তেলের দাম কমানো নিয়ে যারা সরকারের প্রশংসা করে না, তারা বিরোধিতার নামে বিরোধিতা করে।সড়ক পরিবহন ও সেতুমন্ত্রী বলেন, গতবারের মতো এবারো রমজানে সরকারের পাশাপাশি দলীয়ভাবে আওয়ামী লীগের পক্ষ থেকে কোনো ইফতার পার্টি করা হবে না। এর পরিবর্তে সারা দেশে আওয়ামী লীগের পক্ষ থেকে গরিব ও সাধারণ মানুষের মধ্যে ইফতার, ত্রাণসামগ্রী বিতরণ করার নির্দেশনা দিয়েছেন আওয়ামী লীগ সভাপতি বঙ্গবন্ধুকন্যা প্রধানমন্ত্রী শেখ হাসিনা।ময়মনসিংহ ও কুমিল্লা সিটিসহ ২৩৩টি স্থানীয় সরকার নির্বাচন নিয়ে আওয়ামী লীগ সাধারণ সম্পাদক বলেন, সারা দেশে একযোগে এই নির্বাচন মোটামুটি শান্তিপূর্ণভাবে অনুষ্ঠিত হয়েছে। এই নির্বাচন নিয়ে দেশে-বিদেশে অনেক অপপ্রচার হয়েছে। ভোটার উপস্থিতি নিয়ে অনেক অপবাদ ছড়ানো হয়েছে। কেউ কেউ বিবৃতি দিয়ে এই নির্বাচনের ব্যাপারে বিতর্কিত খবর পরিবেশন করেছেন।ওবায়দুল কাদের বলেন, দেশের সাধারণ নির্বাচনের পর স্থানীয় সরকার নির্বাচনে টার্ন-আউট ঈর্ষণীয়। নির্বাচন কমিশন বলছে টার্ন-আউট ৬০ শতাংশ।
বিএনপি নেতাদের গ্রেফতার নিয়ে সড়ক পরিবহন ও সেতুমন্ত্রী বলেন, নিরপরাধ ব্যক্তি এখানে নিপীড়নের শিকার হচ্ছে না। যারা অপরাধী, সন্ত্রাস করে, আগুন সন্ত্রাসে জড়িত জনগণের জানমাল রক্ষায় তাদের ছাড় দেয়া কোনো দেশপ্রেমিক সরকারের পক্ষে সম্ভব নয়। বিএনপি নেতাকর্মীদের জেলে থাকা নিয়ে দলটির শীর্ষ নেতারা ক্রমাগত মিথ্যাচার করে যাচ্ছেন।ওবায়দুল কাদের বলেন, শেখ হাসিনা মানবতার প্রতীক। গত ৪৮ বছরে তার অর্জনের ধারে কাছেও কেউ যেতে পারেনি। বিএনপি হচ্ছে খুনি সন্ত্রাসীদের দল। মানুষ পুড়িয়ে মারার দল। মিস্টার ১০ শতাংশ, দুর্নীতির বরপুত্র তারেক জিয়ার আজকে যে দুর্নাম অর্জন করেছে, জনগণ থেকে বিচ্ছিন্ন হয়ে আছে। বিএনপি তাকে যতই নেতা বানানোর চেষ্টা করুক দেশের জনগণ তাকে নেতা হিসেবে মেনে নেবে না। যত দিন তারেক জিয়া থাকবে, তত দিন বিএনপি স্বাভাবিক কারণে জনবিচ্ছিন্ন ও অপ্রাসঙ্গিক হয়ে পড়বে। বিএনপির মিথ্যাচার এখন দলটির নেতাকর্মীরাও বিশ্বাস করে না।সম্পাদকমণ্ডলীর সভায় উপস্থিত ছিলেন আওয়ামী লীগের যুগ্ম সাধারণ সম্পাদক ড. হাছান মাহমুদ ও আফম বাহাউদ্দিন নাছিম, সাংগঠনিক সম্পাদক বি এম মোজাম্মেল হক, এস এম কামাল হোসেন, আবু সাঈদ আল মাহমুদ স্বপন ও সুজিত রায় নন্দী, দফতর সম্পাদক ব্যারিস্টার বিপ্লব বড়ুয়া প্রমুখ।
 
",2,1.0,1.0,100.0
20171092,313,"

ধর্ম অবমাননায় সর্বোচ্চ সাজা মৃত্যুদণ্ডের পক্ষে হাইকোর্ট
","মহান আল্লাহ তায়ালা এবং মহানবি হজরত মুহাম্মদসহ (সা.) অন্য ধর্মীয় অবতারদের অবমাননায় সর্বোচ্চ শাস্তি এবং জামিন অযোগ্য অপরাধ অভিহিত করে আইন প্রণয়নের মতামত দিয়েছেন হাইকোর্ট।
মহান আল্লাহ তায়ালা, মহানবী হজরত মোহাম্মাদ সা., ইসলাম ও অন্যান্য ধর্ম নিয়ে কটূক্তি তথা ধর্মীয় অনুভূতিতে আঘাতের মামলায় সর্বোচ্চ শাস্তি মৃত্যুদণ্ড বা যাবজ্জীবন শাস্তির বিধান রেখে আইন প্রণয়নের পরামর্শ দিয়েছেন হাইকোর্ট।
মহানবীকে সা.-কে নিয়ে অবমাননাকর মন্তব্য নিয়ে কুষ্টিয়ার একজনের জামিন আবেদনের বিষয়ে জারি করা রুলের শুনানিতে বিচারপতি রেজাউল হাসান ও বিচারপতি ফাহমিদা কাদেরের হাইকোর্ট বেঞ্চ এ আদেশ দেন।
বিস্তারিত আসছে...
",2,1.0,1.0,100.0
20171071,310,"

দুই ধরনের খেজুরের যৌক্তিক মূল্য নির্ধারণ করে দিলো সরকার
","আমদানিকৃত দুই ধরনের খেজুরের যৌক্তিক মূল্য নির্ধারণ করে দিয়েছে বাণিজ্য মন্ত্রণালয়। অতি সাধারণ খেজুরের দাম নির্ধারণ করা হয়েছে ১৬৫ টাকা এবং বহুল ব্যবহৃত জাইদি খেজুরের দাম রাখা হয়েছে ১৮০ টাকা।
মঙ্গলবার (১২ মার্চ) বাণিজ্য মন্ত্রণালয় থেকে ফেডারেশন অব বাংলাদেশ চেম্বার অব কমার্স অ্যান্ড ইন্ডাস্ট্রিজের (এফবিসিসিআই) প্রেসিডেন্ট ও বাংলাদেশ ফ্রেশ ফ্রুটস ইম্পোর্টার্স অ্যাসোসিয়েশনকে চিঠি দিয়েও এ মূল্য নির্ধারণের বিষয়টি জানানো হয়।
চিঠিতে বলা হয়, দেশে আমদানিকৃত বিভিন্ন খেজুরের আমদানি মূল্য, আরোপিত শুল্ক ও করাদি এবং আমদানিকারকদের অন্যান্য খরচ বিশ্লেষণ করে বাণিজ্য মন্ত্রণালয় খেজুরের মানভিত্তিক যৌক্তিক মূল্য নির্ধারণ করেছে। অতি সাধারণ বা নিম্নমানের খেজুর ১৫০ থেকে ১৬৫ টাকা, বহুল ব্যবহৃত জাইদি খেজুর ১৭০ থেকে ১৮০ টাকা নির্ধারণ করা হয়েছে।
নির্ধারিত মূল্যে খেজুর বিক্রির প্রয়োজনীয় ব্যবস্থা নিতে এ চিঠির মাধ্যমে সংশ্লিষ্টদের অনুরোধ করা হয়েছে।
",2,1.0,1.0,100.0
20170644,256,"
	বাম জোটের সমাবেশে নেতারা 
জনগণের মিছিল না ঠেকিয়ে দুর্নীতিবাজদের বিরুদ্ধে অভিযান চালান
","বিদ্যুতের ধাপে ধাপে মূল্যবৃদ্ধির ঘোষণার প্রতিবাদে এবং বিদ্যুৎ খাতের বিপর্যয় ও সঙ্কটের জন্য দায়ীদের চিহ্নিত ও বিচারের দাবিতে বাম গণতান্ত্রিক জোট গতকাল সোমবার জাতীয় প্রেস ক্লাবের সামনে সমাবেশ ও জ্বালানি মন্ত্রণালয় অভিমুখে বিক্ষোভের আয়োজন করে।দুপুর ১২টায় জাতীয় প্রেস ক্লাবের সামনে বাম জোটের সমন্বয়ক ও সিপিবির সাধারণ সম্পাদক রুহিন হোসেন প্রিন্সের সংক্ষিপ্ত বক্তব্যের পর জ্বালানি মন্ত্রণালয় অভিমুখে বাম গণতান্ত্রিক জোটের নেতাকর্মীরা মিছিল নিয়ে যেতে চাইলে পল্টন মোড়ে পুলিশি ব্যারিকেডের মুখে পড়ে। এরপর নেতাকর্মীরা পল্টন মোড়ে বসে পড়ে সমাবেশ করেন।
সমাবেশে বাম নেতারা শান্তিপূর্ণ মিছিলে পুলিশি বাধার তীব্র নিন্দা জানান। তারা বলেন, আমরা জনগণের দাবি নিয়ে বিদ্যুতের দাম কমানোর যৌক্তিক দাবিতে জ্বালানি মন্ত্রণালয়ে যেতে চেয়েছিলাম। আমাদের মিছিলে বাধা দিয়ে প্রকারান্তরে জনগণের দাবির প্রতি অবহেলা করা হলো। তারা আরো বলেন, জনগণের দাবির মিছিল না ঠেকিয়ে দুর্নীতিবাজদের বিরুদ্ধে অভিযান পরিচালনা করুন। বিদ্যুৎ লুটপাটকারীদের বিরুদ্ধে ব্যবস্থা গ্রহণ করুন। যাদের নীতির কারণে আজ বিদ্যুৎ খাত জনগণের এবং জাতীয় অর্থনীতির গলার কাঁটায় পরিণত হয়েছে তাদেরকে গ্রেফতার করুন, তাদের বিরুদ্ধে ব্যবস্থা গ্রহণ করুন। তারা বলেন, বিদ্যুতের দাম বাড়লে শুধু গ্যাসের বিল বাড়ে না, উৎপাদন খরচও বেড়ে যায়। এমনিতেই সাধারণ মানুষের প্রকৃত আয় কমে গেছে, এর ওপর মূল্যবৃদ্ধি। সাধারণ মানুষের ওপর এটা যেন মড়ার উপরে খাঁড়ার ঘা।
তারা আরো বলেন, সরকার ২৯ ফেব্রুয়ারি ঘোষণা দিয়ে ১ ফেব্রুয়ারি থেকে দাম বাড়িয়েছে। এটা কোনো আইনেই যুক্তিযুক্ত করা যায় না। বিদ্যুৎ জ্বালানির দাম বাড়ানোর ক্ষেত্রে গণশুনানি করার কথা। অতীতে অনুষ্ঠিত গণশুনিতে আমরা এবং দেশের বিশেষজ্ঞরা প্রমাণ করেছিলাম যে সরকার ব্যবসায়ী ও লুটেরাদের সুযোগ দেয়ার জন্য আমদানিনির্ভর জ্বালানির ওপর বিদ্যুৎ খাত দাঁড় করাচ্ছে, যা দেশের জন্য একসময় বিপর্যয় ডেকে আনবে। আমরা বিকল্প তুলে ধরেছিলাম। আমরা বলেছিলাম, দেশের স্থল ও সমুদ্র ভাগে গ্যাস উত্তোলন এবং নবায়নযোগ্য জ্বালানির ওপরে নির্ভর করে পরিকল্পিতভাবে বিদ্যুৎ উৎপাদন করতে হবে, জ্বালানি খাতকে ঢেলে সাজাতে হবে। এসব কথা না শুনে জ্বালানি ক্ষেত্রে দায়মুক্তি আইন জারি করে লুটপাটের অবাধ ক্ষেত্র তৈরি করা হলো। বিদ্যুৎ উৎপাদন না করে অনেক ব্যবসায়ী কোটি কোটি টাকা ক্যাপাসিটি পেমেন্টের নামে হাতিয়ে নিলো। সরকারের নীতির কারণেই এটি সম্ভব হয়েছে। তাই এই দায় সরকারকেই গ্রহণ করতে হবে, নেতারা বলেন।
বাম গণতান্ত্রিক জোটের সমন্বয়ক ও বাংলাদেশের কমিউনিস্ট পার্টি সিপিবির সাধারণ সম্পাদক রুহিন হোসেন প্রিন্সের সভাপতিত্বে অনুষ্ঠিত সমাবেশে বক্তব্য রাখেন বাংলাদেশের সমাজতান্ত্রিক দল-বাসদের সহসাধারণ সম্পাদক রাজেকুজ্জামান রতন, বাসদের (মার্কসবাদী) সমন্বয়ক মাসুদ রানা, গণতান্ত্রিক বিপ্লবী পার্টির সাধারণ সম্পাদক মোশরেফা মিশু, বিপ্লবী কমিউনিস্ট লীগের সম্পাদকমণ্ডলীর সদস্য নজরুল ইসলাম, বাংলাদেশের সমাজতান্ত্রিক পার্টির নির্বাহী সভাপতি আব্দুল আলী। সমাবেশ পরিচালনা করেন সিপিবির সহকারী সাধারণ সম্পাদক মিহির ঘোষ।
 
",2,1.0,1.0,100.0
20170681,258,"
তৃতীয় নয়ন 
ঢাকার যানবাহন
","আধুনিক বাংলা সাহিত্যের প্রাক্কালে ‘গুপ্ত কবি’ ঈশ্বর চন্দ্র গুপ্ত ঊনবিংশ শতাব্দীতে বলেছিলেন, ‘রেতে (রাতে) মশা, দিনে মাছি, এই নিয়ে কলকাতায় আছি।’ এখন কথাটা ঢাকার বেলায় প্রযোজ্য। ঢাকা পৃথিবীর দ্বিতীয় অবাসযোগ্য শহর হিসেবে অভিহিত। জলজট ও জনজট এখন এর নিত্যসঙ্গী। এর সঙ্গে যোগ হয়েছে যানজট। কথায় বলে রাজধানী ঢাকায় অল্প বৃষ্টিতে বেশি সমস্যা হয়। নগর ঢাকা এখন আর যুদ্ধবিধ্বস্ত নয়, অথচ ঢাকার অবস্থা যুদ্ধবিধ্বস্ত আফগান রাজধানী কাবুল বা সিরীয় রাজধানী দামেস্কের কাছাকাছি।
মহানগরী ঢাকায় যানজট সমস্যা বর্তমান বহুমুখী ও জটিল। ঢাকায় যানজটের কবলে কত যে সময় নষ্ট হচ্ছে, তার কোনো ইয়ত্তা নেই। ছোটবেলায় শুনতাম, লোকাল ট্রেনের ড্রাইভার ট্রেন থামিয়ে তার শ্বশুরবাড়ি যায়। ফলে ‘৯টার গাড়ি কয়টায় ছাড়ে’ কথাটার এ দেশে উদ্ভব। কিন্তু ঢাকায় আধুনিক যানবাহনের ভিড়ে কথাটা আজো টিকে আছে।
ঢাকাতে লোকাল ট্রেন নেই, আছে অত্যাধুনিক প্রাইভেট কার ও অসংখ্য রিকশা যা মধ্যবিত্তের প্রধান যান। যানজটে বই পড়ে শেষ করা এবং ফেসবুকে কোনো কিছু লেখা অত্যন্ত মামুলি ব্যাপার। হঠাৎ করে যানজট সৃষ্টি হয় ঢাকায়। এর পেছনে পাবলিকও দায়ী; ট্রাফিক পুলিশও দায়ী। গত কয়েক দিন ঢাকার পল্টন মোড়ে এই যানজট দেখা যাচ্ছে। ঢাকার বাইরে থেকে যারা আসেন, তারা ঢাকা মহানগরীতে প্রবেশের সময় বিরাট বাধার সম্মুখীন হন। তখন দীর্ঘ যানজটে মানুষকে বিষম নাস্তানাবুদ হতে হয়। যেমন- ঢাকা-চট্টগ্রাম রুটে। বন্দর নগরী চট্টগ্রাম থেকে মাত্র ৬ ঘণ্টায় ঢাকায় আসা যায়। কিন্তু যাত্রাবাড়ীতে অপেক্ষা করতে হয় কমপক্ষে দুই ঘণ্টা। ফলে ঢাকা শহরে প্রবেশ করতে অনেক বিলম্ব হয়। রাজধানীর কেন্দ্রস্থল পল্টন মোড়ে সাম্প্রতিক ভয়াবহ যানজটের কারণ কী, বুঝা যায় না।
রাজধানীর যানবাহনে কিছু দিন তোড়জোড় ছিল টিকিট মেশিনের। এখন সেই মেশিনের দেখা নেই। ফাঁকতালে শেওড়াপাড়া-ফার্মগেট ১৩ টাকার জায়গায় ১৫ টাকা আদায় করা হয়। প্রত্যেক ট্রিপে একটি মিনিবাসে অন্তত ৬০ জন যাত্রী থাকে। এভাবে প্রতিদিন মিনিবাসে অসংখ্য যাত্রী যাতায়াত করে। তাদের থেকে ড্রাইভার, কন্ডাক্টর মোট কত টাকা অতিরিক্ত আদায় করছে তা সহজেই বোঝা যায়। মিরপুর রুটে প্রতিদিন কয়েক লাখ লোক যাতায়াত করে। তাদের প্রত্যেকের কাছ থেকে দুই টাকা করে অতিরিক্ত নিলে মোট কত টাকা আয় হয়, এটা সহজেই অনুমেয়। শাহবাগ থেকে মৎস্যভবনেও ১০ টাকা করে আদায় করা হয়। অথচ ভাড়া আরো অনেক কম। একজন গ্রামের লোক মতিঝিল থেকে শাহবাগ যাবেন। তার কাছ থেকে ১০ টাকার বদলে ৩০ টাকা আদায় করা হয়েছে। মতিঝিল থেকে যারা মিরপুর যাবেন তাদের সরাসরি কোনো বাস নেই। বিকল্পের গাড়িগুলো সব যাত্রাবাড়ী চলে গেছে। মতিঝিল থেকে এখন কোনো বাসই ছাড়ে না। অথচ যাত্রীরা তীর্থের মতো দাঁড়িয়ে থাকেন। এমনি হাজারো সমস্যার মধ্য দিয়ে প্রতিদিন যাতায়াত করতে হয়।
শুধু ফার্মগেট থেকেই প্রতিদিন অতিরিক্ত কয়েক লাখ টাকা আদায় করা হচ্ছে নিরীহ যাত্রীদের কাছ থেকে। যাত্রী হয়রানির অন্যান্য ধরনও আছে। যাত্রীদের শাসানো, এমনকি পিটানো পর্যন্ত হয়। ধানমন্ডির আবাহনী মাঠের কাছে মোহাম্মদপুর রুটের একটি গাড়ি থেকে ড্রাইভারের হাত থেকে বাঁচতে যাত্রী পলায়নের দৃশ্য অনেকেরই দেখা। কিন্তু কী করা! যাকে বলে পাবলিক ট্রান্সপোর্ট।
নিম্নবিত্ত মানুষের এখন ঢাকায় চলাচলের কোনো উপায় নেই। কারণ সব রুটেই ভাড়া বেড়ে গেছে অনেক। মধ্যবিত্তের নাভিশ্বাস উঠছে। নিম্নবিত্ত তো সেখানে দাঁড়াতেই পারে না। করোনার অতিমারী এবং ডলার সঙ্কটের কারণে এমনিতেই সাধারণ মানুষের অবস্থা বড়ই কাহিল। তার ওপর পাবলিক ট্রান্সপোর্টের ভাড়া বেড়েছে অনেক। এখন ১০ টাকার কমে কোনো ভাড়া নেই। বড় নোট দিলে হিসাব পাওয়া যায় না। শাহবাগ থেকে মতিঝিল ভাড়া ১০ টাকা হলেও মতিঝিলের ভিতরেই ভাড়ার তারতম্য রয়েছে। এ দুর্ভোগ নিত্যদিনই পোহাতে হয়। কিন্তু এসব দেখার কেউ নেই। কত আর ঝগড়া করা যায়। ভাড়া বাড়ানোর পরে প্রথম দিকে আপত্তি উঠলেও দু’দিন পরে সব ‘ঠিক হয়ে’ যায়। সবাই নতুন ভাড়াকে মেনে নেয় বা মেনে নিতে বাধ্য হয়। যানবাহনে দাঁড়াতে দাঁড়াতে অবস্থা কাহিল হলেও বলার কিছু নেই। কর্তৃপক্ষ দেখেও না দেখার ভান করে।
একটি কৌতুক আছে। একজনের ঘাড় বাঁকা দেখে আরেকজনের প্রশ্নের জবাবে বলা হচ্ছে- ‘মিনিবাসে রড ধরে দাঁড়াতে দাঁড়াতে তার এ অবস্থা।’ এ অবস্থা অনেকেরই। কিন্তু বলার বা করার কিছু নেই। এই নিয়তি মেনেই ঢাকায় থাকতে হয়। ঢাকার আকর্ষণে মানুষ এখানে আসতে বাধ্য।
",2,1.0,1.0,100.0
20170689,259,"
সুশাসন 
কৃষি হতে পারে আমাদের সমৃদ্ধির মূল চালিকাশক্তি
","মানুষের জীবনধারণে কৃষিজাত পণ্য অপরিহার্য। কৃষিকে বাদ দিয়ে কোনো দেশের অথনৈতিক অগ্রগতি বা সমৃদ্ধির কথা চিন্তা করা যায় না। আমাদের গড় জাতীয় উৎপাদনে এখনো কৃষির অবদান সর্বাধিক।
আমাদের কৃষিজাত পণ্যের মধ্যে উল্লেখযোগ হচ্ছে ধান, পাট, গম, তুলা, ভুট্টা, আখ, বাদাম, আলু, সরিষা, তিল, বিভিন্ন প্রজাতির ডাল, শাকসবজি, ফলমূল প্রভৃতি। কিছু কৃষিপণ্য শিল্পের কাঁচামাল হিসেবে ব্যবহৃত হয়। যেমন কৃষিপণ্য ধান হতে উৎপাদিত চাল আমাদের প্রধান খাদ্য। অন্যদিকে গম হতে উৎপাদিত পণ্য আটা আমাদের সহায়ক খাদ্য। এছাড়া শাকসবজি, ফলমূল, আলু, আখ, বাদাম প্রভৃতি সহায়ক খাদ্য।কৃষি সংশ্লিষ্ট গবাদিপশু, হাস-মুরগি, মাছ প্রভৃতিও কৃষিজাত পণ্যের অন্তর্ভুক্ত। আমাদের কৃষকরা কৃষি বহুমুখীকরণের চেতনায় উদ্বুদ্ধ হয়ে বর্তমানে নিজেদের শুধু ফসল উৎপাদনে সীমাবদ্ধ না রেখে গরুর খামার, হাঁস-মুরগির খামার, মাছের খামার, প্রভৃতিতে মনোনিবেশ করে সার্বিকভাবে স্বাবলম্বী ও সচ্ছল হওয়ার প্রচেষ্টায় আত্মনিবেদিত।
কৃষিপণ্য পাট, তুলা, আখ প্রভৃতি এককভাবে শিল্পের কাঁচামাল আবার এমন অনেক কৃষিপণ্য রয়েছে যা খাদ্য ও শিল্পের কাঁচামাল উভয় হিসেবে ব্যবহৃত হয়। যেমন আলু, আটা, ময়দা, ফলমূল, হলুদ-মরিচ, প্রভৃতি আমরা সরাসরি খাদ্য হিসেবে ব্যবহার করি আবার প্রক্রিয়াজাত করে শিল্পপণ্যের কাঁচামাল হিসেবে ব্যবহার করি। যেমন আলু থেকে চিপস, ফ্লেক, আটা ময়দা থেকে বিস্কুট, পাউরুটি এবং ফলমূল থেকে প্রক্রিয়াজাত ফলমূল।
সাধারণত একটি দেশে সহজলভ্যভাবে যেসব কৃষিপণ্য উৎপাদিত হয় তা ওই দেশের জনসাধারণের প্রধান খাদ্যতালিকায় স্থান পায়। তাই প্রতিটি দেশ সচেষ্ট থাকে জনসাধারণের চাহিদা অনুযায়ী কৃষিপণ্য উৎপাদন করে স্বয়ংসম্পূর্ণতার পথে আমদানিনির্ভরশীলতা হ্রাস করা।
স্বাধীনতা-পরবর্তী আমাদের জনসংখ্যা ছিল সাড়ে সাত কোটি। তখন আমাদের এক কোটি বিশ থেকে চল্লিশ লাখ টন চালের চাহিদার বিপরীতে উৎপাদন হতো এক কোটি টন। প্রতি বছর আমদানির মাধ্যমে বিপুল ঘাটতির জোগান দেয়া হতো।
স্বাধীনতার বায়ান্ন বছর অতিক্রান্তের পর আমাদের জনসংখ্যা আঠারো কোটির অঙ্ক ছাড়িয়ে গেছে। জনসংখ্যা বৃদ্ধির সাথে সাথে খাদ্যচাহিদা বাড়লেও কৃষিজমির পরিমাণ না বেড়ে বরং প্রতি বছর দু’শতাংশ হারে কমছে। এখন আমাদের বার্ষিক চালের চাহিদা তিন কোটি ছাপ্পান্ন লক্ষাধিক টন এবং ধান উৎপাদনের পরিমাণ প্রাকৃতিক দুর্যোগ দ্বারা আক্রান্ত না হলে চার কোটি টনের কাছাকাছি। স্বভাবত প্রশ্ন ওঠে কৃষিজমি কমার পরও কিভাবে ধান উৎপাদন বাড়ছে? এর উত্তর খুঁজতে গিয়ে জানা যায়, বর্তমানে আমাদের কৃষকরা আধুনিক প্রযুক্তির ছোঁয়ায় লাঙ্গলের পরিবর্তে পাওয়ার টিলারের মাধ্যমে চাষ করছে। তাছাড়া ফসল উৎপাদনে পর্যাপ্ত সেচের পাশাপাশি উন্নত বীজ ও পরিমিত সারের ব্যবহার করছে। এমনও দেখা যাচ্ছে পূর্বে যেসব জমিতে এক ফসল হতো এখন তাতে ন্যূনপক্ষে দু’টি এবং ক্ষেত্রবিশেষে তিনটি ফসলের চাষ হচ্ছে।
বর্তমানে বলা যায় প্রাকৃতিক দুর্যোগের সম্মুখীন না হলে আমরা ধান উৎপাদনে স্বয়ংসম্পূর্ণ। এ স্বয়ংসম্পূর্ণতার কারণে প্রতি বছর চাল আমদানিবাবদ যে বিপুল পরিমাণ বৈদেশিক মুদ্রা ব্যয় হতো তার সাশ্রয় হচ্ছে। এ সাশ্রয়ের শতভাগ কৃতিত্ব এ দেশের কৃষকের।
আমরা চাল উৎপাদনে স্বাবলম্বী হলেও আমাদের প্রধান খাদ্যের সহায়ক বিভিন্ন প্রজাতির ডাল, ভোজ্যতেল, দুধ, গরুর গোশত, চিনি, আটা, ময়দা প্রভৃতিতে বিপুল ঘাটতি রয়েছে এবং এ ঘাটতি আমদানির মাধ্যমে মিটানো হচ্ছে। এতে করে প্রতি বছর আমাদের বিপুল পরিমাণ কষ্টার্জিত বৈদেশিক মুদ্রা ব্যয় করতে হচ্ছে।
আমাদের জনসংখ্যার তুলনায় ভূমি সীমিত এবং কৃষিজাত ব্যবহার্য ভূমির দিন দিন ক্রমহ্রাস ঘটছে। বিষয়টি বিবেচনায় নিয়ে সমন্বিত কার্যক্রমের মাধ্যমে নিত্য আহার্য কিছু পণ্যের উৎপাদন বৃদ্ধি করে আমদানি হ্রাস এমনকি স্বয়ংসম্পূর্ণ হওয়া সম্ভব।আমরা ভাতের সাথে সবচেয়ে বেশি যে ডাল খাই তা হলো মশুর। এরপর রয়েছে খেসারি, মুগ, কলাই, বুট, অড়হর, ফেলন প্রভৃতির ডাল। প্রতি বছর আমাদের বিপুল পরিমাণ মশুর, মুগ ও বুটের ডাল আমদানি করতে হয়। আমন ধানের সাথে যে পদ্ধতিতে যৌথভাবে খেসারির চাষ করা হয় সেই একই পদ্ধতিতে মশুর, মুগ ও ছোলার ডাল চাষ করে অনায়াসে উৎপাদন বৃদ্ধি ও স্বাবলম্বী হওয়া সম্ভব।
ভোজ্যতেলের ক্ষেত্রে আমাদের অভ্যন্তরীণ উৎপাদন চাহিদার কিয়দংশ মিটাতে পারে। এ কিয়দংশের জোগান আমরা পাই দেশজ উৎপাদিত সরিষা হতে। প্রতি বছর আমাদের বিপুল পরিমাণ সয়াবিন তেল ও পামঅয়েল আমদানি করতে হয়। বর্তমানে আমাদের দেশে স্বল্প পরিমাণে চালের কুঁড়া বা রাইস ব্রান ওয়েল উৎপাদিত হচ্ছে। এটিও চাহিদার অতি সামান্য অংশ পূরণ করছে। পাম অয়েল উৎপাদনে মালয়েশিয়া ও ইন্দোনেশিয়া পৃথিবীতে অগ্রগামী। উভয় দেশ বিশেষত মালয়েশিয়ার আবহাওয়া ও ভূ-প্রকৃতি আমাদের অনুরূপ। আমাদের কৃষকরা পামগাছ লাগিয়ে উৎপাদনে সফলতা পেলেও তেল প্রক্রিয়াজাতকরণ জটিলতায় পড়ে উৎপাদন থেমে আছে। এ ব্যাপারে সরকার উদ্যোগী হলে এবং বিপুল অনাবৃত পাহাড় ভূমির একটি অংশকে পাম উৎপাদনে কাজে লাগালে শুধু যে পামতেলে স্বয়ংসম্পূর্ণ হবো তা নয় এর এক বিপুল অংশও অবশিষ্ট থাকবে রফতানির জন্য। ইদানীং দেশের চরাঞ্চলসহ কিছু অঞ্চলে সয়াবিনের আবাদ হচ্ছে। যদিও তা চাহিদার তুলনায় সীমিত তবুও চাষের ধারা অব্যাহত রাখা গেলে কিছুটা হলেও ঘাটতি মোকাবেলায় সহায়ক হবে। তেল উৎপাদনের ব্যাপারে সমন্বিত প্রয়াস নেয়া হলে আশা করা যায় অচিরে সরিষা, চালের কুঁড়া ও পামতেল এ তিনটির সমন্বয়ে চাহিদার জোগান সম্পন্ন করা সম্ভব।
আমাদের পার্শ¦বর্তী রাষ্ট্র ভারতের দক্ষিণাঞ্চল ও শ্রীলঙ্কায় ভোজ্যতেল হিসেবে নারকেল তেল সর্বাধিক ব্যবহৃত হয়। আমাদের দেশের সব অঞ্চলে কমবেশি নারকেল উৎপাদিত হয়। উন্নতজাতের নারকেল গাছ লাগিয়ে নারকেল তেলের উৎপাদন বাড়ানো গেলে অন্তত ভোজ্যতেল হিসেবে না হলেও মাথার চুলে ব্যবহারে আমদানিনির্ভরতা কমিয়ে আনা সম্ভব।
দুধ একটি সুষমখাদ্য এবং সব বয়সের মানুষের খাওয়ার উপযোগী। আমাদের দেশে দুধের চাহিদার তুলনায় উৎপাদন কম বিধায় প্রতি বছর কষ্টার্জিত বৈদেশিক মুদ্রা ব্যয়ের মাধমে বিপুল পরিমাণ গুঁড়া দুধ আমদানি করতে হয়। আশার কথা কৃত্রিম প্রজননের মাধ্যমে ইদানীং উন্নতজাতের গাভীর উৎপাদন দুধের উৎপাদনের ক্ষেত্রে বৈপ্লবিক পরিবর্তন এনেছে। এটিকে আরো জনপ্রিয় করে দেশব্যাপী কৃষকের মধ্যে ছড়িয়ে দিয়ে দুধ সংগ্রহের ব্যবস্থা করা গেলে অচিরে উৎপাদন আরো বৃদ্ধি পেয়ে আমদানিনির্ভরতা কমে আসবে।
একসময় আমাদের দেশের খাল-বিল, পুকুর, নদী-নালাতে প্রচুর মাছ পাওয়া যেত। বর্তমানে দূষণের কারণে এসব উৎসস্থল থেকে মাছের জোগান কমে এলেও চাষের মাছের উৎপাদন বহুলাংশে বেড়েছে। এ বৃদ্ধির কারণে কই, তেলাপিয়া, পাঙ্গাশ প্রভৃতি মাছ সহজলভ্য ও সাধারণ মানুষের ক্রয়সীমার মধ্যে। কিন্তু এর পরও প্রতি বছর আমাদের অভ্যন্তরীণ চাহিদা পূরণে পার্শ্ববর্তী ভারত ও মিয়ানমার থেকে রুই, কাতল, মৃগেল, কার্পজাতীয় মাছ আমদানি করতে হচ্ছে। যেখানে আমরা প্রতি বছর বিপুল পরিমাণ সামুদ্রিক মিঠা পানির মাছ রফতানি করছি সেখানে অভ্যন্তরীণ চাহিদা মিটানোর জন্য আমদানি অনেকটা প্রহসনের মতো ঠেকছে। তবে আমদানি-পরবর্তী প্রক্রিয়াজাতকরণের মাধ্যমে পুনঃরফতানি করা গেলে সেটি উৎসাহব্যঞ্জক যা চিংড়ি রফতানির ক্ষেত্রে পরিলক্ষিত হচ্ছে। যদিও চিংড়িগুলো আমদানির পরিবর্তে চোরাইপথে আসছে এমন ধারণাই পাওয়া যায়।
হাঁস-মুরগি ও ডিম উৎপাদনে আমরা স্বয়ংসম্পূর্ণ হলেও মাঝে মাঝে ডিমের বাজার ঊর্ধ্বমুখী হলে সীমিত পরিসরে আমদানির অনুমতি দেয়া হয়। এ ধরনের আমদানি ভোক্তাস্বার্থের অনুকূলে হলেও উৎপাদকদের ক্ষতিগ্রস্ত করে। তবে উৎপাদকরা অনেক সময় সিন্ডিকেশনের মাধ্যমে মূল্যবৃদ্ধির প্রয়াস নেয় এমন অভিযোগও পাওয়া যায়। হাঁস-মুরগির উৎপাদন বৃদ্ধির মাধ্যমে প্রক্রিয়াজাত করে রফতানির অবারিত সুযোগ রয়েছে। সুযোগটি কাজে লাগানো গেলে শিল্প সংশ্লিষ্ট ব্যক্তিরাসহ দেশ উপকৃত হবে।
যেকোনো দেশে যখন গরুর গোশতের দাম মুরগির গোশতের চেয়ে বেশি থাকে তখন বলা যায় দেশটি অর্থনৈতিকভাবে সমৃদ্ধশালী অথবা সমৃদ্ধির পথে এগিয়ে যাচ্ছে। আমাদের দেশে বর্তমানে মুরগির গোশতের দামের চেয়ে গরুর গোশতের দাম প্রায় দ্বিগুণ হওয়ায় আমরা বলতে পারি আমরা সমৃদ্ধির দিকে এগিয়ে যাচ্ছি। কিন্তু কথাটি বিবেচনায় নেয়া প্রয়োজন পার্শ¦বর্তী রাষ্ট্র ভারতের ব্যাপক জনগোষ্ঠী গরুর গোশত না খাওয়ায় প্রতিদিন চোরাইপথে প্রচুর ভারতীয় গরু আমাদের ভূ-খণ্ডে ঢুকছে। ভারত হতে ব্যাপক হারে চোরাই গরু আসায় গরুর গোশতের দাম স্থিতিশীল ও সাধারণ মানুষের ক্রয়ক্ষমতার মধ্যে রয়েছে। ভারতীয়রা গরুর গোশত খেলে সাশ্রয়ীমূল্যে আমাদের দেশে চোরাই গরু আসার অবকাশ সৃষ্টি হতো না এবং সে ক্ষেত্রে গরুর গোশতের দাম কোথায় গিয়ে ঠেকত তা অতি সহজে অনুমেয়। সাশ্রয়ী ভারতীয় চোরাই গরুর অবাধ প্রবেশের কারণে আমাদের চাষিরা গোশত উৎপাদন বৃদ্ধির বিষয়টি মাথায় রেখে গরু পালনে তেমন একটা উদ্যোগী হচ্ছেন না। পৃথিবীর বিভিন্ন দেশ প্রক্রিয়াজাত গরুর গোশত রফতানি করে বাড়তি বৈদেশিক মুদ্রা অর্জনের সুযোগ সৃষ্টি করছে। এক্ষেত্রে পৃথিবীর দ্বিতীয় অর্থনৈতিক শক্তিধর চীনও পিছিয়ে নেই। আমরা সুযোগটির সদ্ব্যবহার করে গোশত প্রক্রিয়াজাতকরণ শিল্পটিকে বিকশিত করতে পারি।
আমাদের কৃষকরা আত্মসচেতনতা ও স্ব-উপলব্ধি থেকে স্বাবলম্বী হওয়ার প্রয়াসে বর্তমানে শাকসবজি উৎপাদনে বিপ্লব ঘটিয়েছে। বর্তমানে শাকসবজিতে আমরা শুধু স্বয়ংসম্পূর্ণ নই বরং এক বিপুল অংশ রফতানিও করছি। যদিও শাকসবজির দামে গ্রামের উৎপাদক পর্যায়ে এবং শহরের খুচরা বিক্রয় পর্যায়ে ব্যাপক তারতম্য পরিলক্ষিত হয় কিন্তু এ তারতম্যের শতভাগ মধ্যস্বত্বভোগীদের পকেটে ঢোকার কারণে কৃষকরা ন্যায্যমূল্য প্রাপ্তিতে বঞ্চিত হচ্ছে। এ ক্ষেত্রে কৃষকরা ন্যায্যমূল্য প্রাপ্ত হলে তাদের আর্থিক অনটনের অনেকটা সুরাহা হতো।
আমাদের অনেক ভোগ্যপণ্য রয়েছে যা আমাদের দেশের বিভিন্ন প্রতিষ্ঠান প্রক্রিয়াজাত করে দেশে বাজারজাত করা ছাড়াও বিদেশে রফতানি করছে। উদাহরণস্বরূপ বলা যায় মরিচ ও হলুদের গুঁড়া। শুধু রফতানির কারণে হয়তো পণ্য দু’টি আমদানি করতে হচ্ছে। এতে করে প্রক্রিয়াজাতকরণের মাধ্যমে যে বাড়তি অর্থ আয় হচ্ছে তা দেশের শিল্পায়ন, কর্মসংস্থান সৃষ্টি ও বৈদেশিক মুদ্রা অর্জন সব দিক থেকে সহায়ক।
পৃথিবীর বহু শিল্পোন্নত রাষ্ট্র অর্থনৈতিকভাবে ব্যাপক সমৃদ্ধিশালী হওয়া সত্ত্বেও কৃষিসংশ্লিষ্ট সব খাতকে রাষ্ট্রের পক্ষ থেকে সম্ভাব্য সব ধরনের সুবিধা প্রদান করে উৎপাদনশীলতা অব্যাহত রাখার প্রয়াস নিচ্ছে। আর এর মাধ্যমে কৃষিসংশ্লিষ্ট শিল্পে তাদের আমদানি নেতিবাচক পর্যায়ে পৌঁছে ইতিবাচক রফতানির অবাধ সুযোগ সৃষ্টি করছে। এ ক্ষেত্রে আমরা চীন, মালয়েশিয়া, জাপান, সৌদি আরব, ইরান প্রভৃতিকে উদাহরণ হিসেবে দেখতে পারি। কৃষিতে আমাদের যে সম্ভাবনা রয়েছে তার কিয়দংশ কাজে লাগিয়ে আমরা যে সফলতা পেয়েছি তা আশাব্যঞ্জক। আমরা সম্ভাবনার সবটুকু কাজে লাগাতে পারলে তার মাধ্যমে সর্বক্ষেত্রে যে সমৃদ্ধি আসবে তা শুধু কৃষকের ভাগ্য পরিবর্তন করবে না দেশের অর্থনীতিও দৃঢ় ভিতের ওপর প্রতিষ্ঠা করবে। আর তাই কালক্ষেপণ না করে কৃষিসংশ্লিষ্ট সব শিল্পের প্রসারে একাগ্রচিত্তে কাজ করার মধ্যে নিহিত আছে আমাদের অফুরন্ত সম্ভাবনা ও সমৃদ্ধির বীজ।
লেখক : সাবেক জজ, সংবিধান, রাজনৈতিক ও অর্থনৈতিক বিশ্লেষকEmail:iktederahmed@yahoo.com
",2,1.0,1.0,100.0
20170697,260,"

গাজায় ইসরাইলকে সমর্থন : বাইডেনের বিরুদ্ধে ফুঁসছে আরব-আমেরিকানরা
","তিনটি গুরুত্বপূর্ণ রাজ্যে, যেখানে প্রেসিডেন্ট নির্বাচনে শক্ত প্রতিদ্বন্দ্বিতা হবে– নর্থ ক্যারোলিনা, মিনেসোটা এবং মিশিগান– হাজার হাজার আমেরিকান ডেমক্র্যাট পার্টির প্রাইমারিতে প্রেসিডেন্ট বাইডেনকে ভোট না দিয়ে ‘কাউকে না’ বক্সে টিক চিহ্ন দিয়েছেন।
গাজায় ইসরাইলি সামরিক অভিযানের প্রতি প্রেসিডেন্ট বাইডেনের সমর্থনের প্রতিবাদে মিশিগানের আরব-আমেরিকানরা যে আন্দোলনের নেতৃত্ব দিচ্ছে, তার অংশ হিসেবে এটা করা হয়।
গাজার স্বাস্থ্য মন্ত্রণালয় বলছে, অন্তত ৩০,০০০ ফিলিস্তিনি নিহত হয়েছেন। ইসরাইলে গাজায় যে অস্ত্র এবং গোলা-বারুদ ব্যাবহার করছে, তা মূলত যুক্তরাষ্ট্রে তৈরি এবং আমেরিকার অর্থে কেনা।
'তার (বাইডেন) প্রতি আমার যে রাগ, সেটা একেবারে .. .. সেটা অপরিসীম। এর তুলনায় এমনকি আমি ট্রাম্প সম্পর্কে যা ভাবতাম তা কিছুই না,' বলছেন সামরা লোকমান। তিনি মিশিগানের ‘অ্যাবান্ডন বাইডেন’ (বাইডেনকে পরিত্যাগ করো) গ্রুপের যৌথ সভাপতি। তারা নভেম্বরের নির্বাচনে বাইডেনের পরাজয় নিশ্চিত করার লক্ষ্যে কাজ করছেন।
'এই বিশ্বাসঘাতকতার ফলে, আগে যে ধারণা ছিল যে ডেমোক্র্যাটিক পার্টি নৈতিকতায় বিশ্বাস করে, মানবাধিকার এবং সংখ্যালঘুদের নিরাপত্তা দেয়ার পক্ষে, সেই ধারণা চলে গেছে।'
মিশিগানের আরব-আমেরিকানদের শুরু করা ‘কাউকে না’ প্রচারাভিযান যে ছড়িয়ে পড়ছে, তার প্রমাণ পাওয়া যাচ্ছে। মার্চ মাসের ৫ তারিখ সুপার টিউসডে প্রাইমারির দিন মিনেসোটায় ১৯ শতাংশ আর নর্থ ক্যারোলিনায় ১৩ শতাংশ ডেমক্র্যাট ভোটার ‘কাওকে না’ ভোট দেয়।
এই ‘কাউকে না’ আন্দোলন এখন তাদের দৃষ্টি ঘুরাচ্ছে ওয়াশিংটন রাজ্যের দিকে, যেখানে ১২ মার্চ প্রাইমারি অনুষ্ঠিত হবে।
বাইডেনের প্রতি বার্তা
গত ফেব্রুয়ারির ২৭ তারিখের প্রাইমারিতে, মিশিগানের এক লক্ষর বেশি মানুষ, যারা রাজ্যে ডেমক্র্যাট ভোটারদের ১৩ শতাংশ, 'কাউকে না' ভোট দেন। আমেরিকার আরব বংশোদ্ভূত জনগোষ্ঠীর বেশিভাগ মিশিগানে বাস করেন।
তারা 'কাউকে না' ভোট দিয়ে বাইডেনকে এই বার্তা দিচ্ছে যে তিনি এই গুরুত্বপূর্ণ প্রতিদ্বন্দ্বিতামূলক রাজ্যে আরব-আমেরিকানদের ভোট হারানোর ঝুঁকি নিচ্ছেন। বাইডেনের পক্ষে মিশিগান ছাড়াই প্রেসিডেন্ট নির্বাচনে জয়ী হওয়ার রাস্তা আছে, তবে সেটা অনেক বেশি কঠিন।
'বেশির ভাগ আরব-আমেরিকান ডেমক্র্যাট হিসেবে রেজিস্টার করেছেন, প্রতি একজন রিপাবলিকানের বিপরীতে দুজন ডেমক্র্যাট, কিন্তু তারা কিভাবে ভোট দেবে, তা বদলাতে পারে,' বলছেন অ্যামনি শুরায়দি, মিশিগান-ডিয়ারবর্ন বিশ্ববিদ্যালয়ের সহকারী অধ্যাপক এবং আরব-আমেরিকান স্টাডিস-এ বিশেষজ্ঞ।
'আপনি আরব-আমেরিকান ভোটার পাবেন যারা খুব রক্ষণশীল, আর আপনি আরও পাবেন যারা খুব উদারপন্থী, অন্যান্য যেকোনো ভোটার গ্রুপের মতই। তবে, আরব-আমেরিকান এবং মুসলিম ভোটাররা ভোট দেয়ার সময় কীভাবে তাদের চূড়ান্ত সিদ্ধান্ত নেয়, তাতে মধ্যপ্রাচ্যের রাজনীতি অবশ্যই একটা ভূমিকা রাখে।'
সাবেক প্রেসিডেন্ট ডোনাল্ড ট্রাম্প ২০১৬ সালে মিশিগান ১১,০০০-এর কম ব্যবধানে জিতেছিলেন। বাইডেন ২০২০ সালে প্রায় ১২০,০০০ ভোটে মিশিগানে জয়ী হন। রাজ্যে দুই থেকে তিন লাখ আরব-আমেরিকান আছে বলে ধারণা করা হয়, তবে সবার ভোট দেয়ার অধিকার নেই।
'আমরা মিশিগানে আরব-আমেরিকানদের উপর মনোযোগ দিচ্ছি কারণ, নির্বাচনে ফলাফল পাল্টে দেয়ার জন্য যে সংখ্যক ভোট দরকার, তাদের প্রায় সেরকম সংখ্যা আছে,' বলছেন জেফ্রি গ্রিনাভিস্কি, ডেট্রয়েটের ওএইন স্টেট বিশ্ববিদ্যালয়ের পলিটিকাল সায়েন্সের সহকারী অধ্যাপক।
মিশিগান প্রাইমারির পর, বাইডেন-এর একজন মুখপাত্র বলেন যে, প্রেসিডেন্ট 'কাউকে না' প্রচারাভিযানে অংশ নেয়া ভোটারদের কথা শুনছেন, তিনিও ইসরাইল এবং ফিলিস্তিনিদের মধ্যে একটি স্থায়ী এবং ন্যায্য শান্তির জন্য তাদের লক্ষ্যের সাথে একমত।
সাম্প্রতিক সপ্তাহগুলোতে, বাইডেন প্রশাসন গাজায় সাময়িক যুদ্ধ বিরতি এবং আরও ত্রাণ সরবরাহের উপর জোর দিয়েছে। বাইডেনের প্রচারণা টিমের সদস্যরা আরব-আমেরিকান নেতাদের সাথে বৈঠকও করেছেন।
মিশিগানের মোট জনসংখ্যা এক কোটির বেশি। কাজেই, নির্বাচনের সার্বিক ফলাফলে শুধুমাত্র আরব-আমেরিকান ভোট উল্লেখযোগ্য প্রভাব ফেলতে পারবে না, গ্রিনাভিস্কি বলেন। কিন্তু, তিনি বলছেন, প্রেসিডেন্টের জন্য এখানে অন্য আরো দুশ্চিন্তার লক্ষণ আছে।
'আমি যদি বাইডেনের উপদেষ্টাদের একজন হতাম, তাহলে আমি শুধু আরব-আমেরিকান ভোট নিয়ে উদ্বিগ্ন হতাম না। এখানে তরুণদের কথা ভাবতে হবে। কারণ, তাদের সাথে আমার কথাবার্তায় দেখেছি, তারা যা দেখছে তাতে প্রায় সবাই একেবারে বিতৃষ্ণ,' গ্রিনাভিস্কি বলেন।
“আপনি যদি মিশিগান বিশ্ববিদ্যালয়ের কাছে অ্যান আরবর-এর ভোট দেখেন, সেখানে ভোটার উপস্থিতির হার খুব উঁচু ছিল, আর ‘কাউকে না’ ভোটও ছিল অনেক বেশি।”
কলেজ ছাত্র ইউসেফ আহমেদ, যিনি প্রাইমারিতে ‘কাউকে না’ ভোট দিয়েছেন, বলছেন যে নভেম্বরে তার বাইডেনকে ভোট দেয়ার কোনো সম্ভাবনাই নেই।
'এমনকি তিনি যদি পুরোপুরি ভোল পাল্টেও ফেলেন, তিনি ইতোমধ্যে অনেক বেশি ক্ষতি করে ফেলেছেন,' আহমেদ বলেন।
ইসরাইলকে আর অস্ত্র নয়
আদম আবুসালাহ বলছেন তিনি ২০২০ সালে বাইডেনকে নির্বাচিত করার জন্য কাজ করেছেন। কিন্তু প্রেসিডেন্ট এমন কিছু আর করতে পারবেন না, যা তাকে ২০২৪ সালের জন্য ফিরে পাবেন।
'আমরা ভেবেছিলাম তিনি হবেন এমন ব্যক্তি যিনি এই দেশকে মানবতা আর সমবেদনা দিয়ে পরিচালনা করবেন। কিন্তু তা না করে তিনি ভণ্ডামি দিয়ে নেতৃত্ব দিচ্ছেন,' আবুসালাহ বলেন।
'আমরা বলছি, ‘যথেষ্ট হয়েছে, আর না।’ আমার আর চাই না যে, আমাদের ট্যাক্সের টাকা দিয়ে ফিলিস্তিনিদের উপর আক্রমণ চালানোর জন্য ইসরাইলকে আরো অস্ত্র কিনে দেয়া হোক। আমরা চাই টাকা আমাদের স্কুলের জন্য খরচ করা হবে।'
ডেমক্র্যাটদের জন্য ক্ষতির আশঙ্কা প্রেসিডেন্ট নির্বাচনে সীমাবদ্ধ নাও থাকতে পারে। মিশিগান সিনেট নির্বাচনে প্রগতিশীল আরব-আমেরিকানরা রিপাবলিকান প্রার্থী জাস্টিন এমাশ-এর দিকে ঝুঁকতে পারেন। তিনি ফিলিস্তিনি বংশোদ্ভূত।
নভেম্বরে এমাশ-এর প্রতিদ্বন্দ্বী হবেন ডেমক্র্যাট দলের ইসরাইল-সমর্থক প্রার্থী এলিসা স্লটকিন।
'আমি আপনাকে বলতে পারি, আমি যদিও একজন প্রগতিশীল বামপন্থী, আমি স্লটকিন-এর বিরুদ্ধে এমাশ-এর পক্ষে ভোট দেব,' বলছেন লোকমান। 'আর মিশিগান থেকে একটা রিপাবলিকান সেনেটর দেখাই যাক না কেন। ডেমক্র্যাট পার্টির হারানোর অনেক কিছু আছে, শুধু প্রেসিডেন্সিটা না।'
তাকে জিজ্ঞেস করা হলো, তিনি কি মনে করেন যে রিপাবলিকান পার্টি মনোনীত ট্রাম্প আরব-আমেরিকানদের জন্য এবং ইসরাইল আর ফিলিস্তিনিদের প্রতি যুক্তরাষ্ট্রের নীতির জন্য ভালো হবে?
জবাবে লোকমান বলেন, 'আমি ট্রাম্পের চার বছর শাসন দেখেছি। কিন্তু ৩০,০০০ নিরীহ ফিলিস্তিনি জীবন চলে গেছে, এবং তারা আরো একটা জো বাইডেন প্রেসিডেন্সির মধ্য দিয়ে যেতে পারবে না।'সূত্র : ভয়েস অব আমেরিকা
",2,1.0,1.0,100.0
20170705,261,"

পারিবারিক ছবি এডিট করার জন্য ক্ষমা চাইলেন প্রিন্সেস কেট
","প্রিন্সেস অফ ওয়েলস কেট সোমবার প্রাসাদ থেকে প্রকাশিত একটি পারিবারিক ছবি সম্পাদনা করার কারণে সৃষ্ট 'বিভ্রান্তির' জন্য ক্ষমা চেয়েছেন। এটি ছিল কেট ও তার সন্তানদের একটি ছবি। তার স্বাস্থ্য-সম্পর্কিত উদ্বেগ ও জল্পনাকে শান্ত করার উদ্দেশ্যে এটি প্রকাশ করা হয়েছিল তবে এটি বিপরীত প্রভাব ফেলে।
এপিসহ বেশ কয়েকটি সংবাদ সংস্থা যারা প্রাথমিকভাবে ছবিটি প্রকাশ করেছিল। তারা ডিজিটাল কারসাজি-সংক্রান্ত উদ্বেগের কারণে ছবিটি প্রত্যাহার করে নিয়েছিল। ব্রিটেনে মা দিবস উপলক্ষে রোববার কেনসিংটন প্যালেস অফিস থেকে এই দম্পতির ছবি প্রকাশ করা হয়। প্রায় দুই মাস আগে পেটে অস্ত্রোপচারের পর এটিই তার প্রথম আনুষ্ঠানিক ছবি।
কেটের অপারেশন এবং সুস্থতা নিয়ে ইতোমধ্যে অনলাইনে যে জল্পনা-কল্পনা ছড়িয়ে পড়েছিল তাতে ছবিটি আগুনে ঘি ঢালার কাজ করেছে।
সামাজিক যোগাযোগ মাধ্যমে একটি পোস্টে কেইট বলেছেন, 'অনেক শখের ফটোগ্রাফারের মতো আমি মাঝে মাঝে সম্পাদনা নিয়ে পরীক্ষা-নিরীক্ষা করি।'
ওই পোস্টে বলা হয়, 'গতকাল আমরা যে পারিবারিক ছবি শেয়ার করেছি, তার কারণে সৃষ্ট যেকোনো ধরনের বিভ্রান্তির জন্য আমি ক্ষমা চাইছি।'
কেনসিংটন প্যালেস জানিয়েছে, সর্বসাম্প্রতিক ছবিটি উইলিয়াম তুলেছিল। সামাজিক যোগাযোগ মাধ্যমে পোস্ট করা এক বার্তায় কেইট বলেন, 'গত দুই মাস ধরে আপনাদের শুভেচ্ছা ও অব্যাহত সমর্থনের জন্য ধন্যবাদ। সবাইকে মা দিবসের শুভেচ্ছা।'
যদিও ছবিটি সাজানো ছিল এমন কোনো ইঙ্গিত ছিল না, তবে এপি ছবিটি প্রত্যাহার করে নিয়েছিল। কারণ নিবিড়ভাবে পর্যবেক্ষণ করে দেখা গেছে, উৎসে এমনভাবে ছবিটি পরিবর্তন করা হয়েছে যা এপির ছবির মানের সাথে সঙ্গতিপূর্ণ নয়। উদাহরণস্বরূপ, ছবিটিতে প্রিন্সেস শার্লটের বাম হাতের বিন্যাসে অসঙ্গতি দেখা যায়।
রোববার গেটি, রয়টার্স ও এএফপিসহ অন্যান্য বড় সংবাদ সংস্থাও একই কাজ করেছে।
সোমবার কেটের বিবৃতি প্রকাশের কিছুক্ষণ আগে ব্রিটেনের জাতীয় সংবাদ সংস্থা জানিয়েছিল, তারাও একই পথে হাঁটছে।সূত্র : ভয়েস অব আমেরিকা
",2,1.0,1.0,100.0
20170714,262,"

জিনজিয়াং সফরে সর্বোচ্চ সতর্কতামূলক পরামর্শ জারির আহ্বান মার্কিন প্যানেলের
","মার্কিন আইন পরিষদের একটি প্যানেল চীনের জিনজিয়াং সফরের ব্যাপারে সর্বোচ্চ পর্যায়ের সতর্কতামূলক পরামর্শ জারির জন্য পররাষ্ট্র দফতরের প্রতি আহ্বান জানিয়েছে। তারা সেখানে মানবতাবিরোধী অপরা এবং গণহত্যা এবং সেখানে পর্যটন বিকাশে সরকারের উদ্যোগের প্রেক্ষাপটে এই আহ্বান জানান।
মার্কিন পররাষ্ট্রমন্ত্রী অ্যান্টনি ব্লিনকেনের কাছে চিঠিটি পাঠিয়েছেন চীনবিষয়ক কংগ্রেসীয়-নির্বাহী কমিশনের কো-চেয়াররা। তারা চিঠিতে সেখানে সফরকালে মার্কিন নাগরিক, স্থায়ী অধিবাসী, কোম্পানি এবং অন্যরা যে ঝুঁকির মধ্যে পড়তে পারে, সে ব্যাপারে তাদেরকে সতর্ক করা উচিত।
কমিশনে ছিলেন রিপ্রেজেন্টেটিভ ক্রিস স্মিথ, সিনেটর জেফ মার্কলে।
সূত্র : দি স্টার
",2,1.0,1.0,100.0
20170721,263,"

হংকংয়ের নতুন জাতীয় নিরাপত্তা বিলে কঠোর শাস্তির বিধান
","হংকংয়ে নতুন যে নিরাপত্তা বিলের প্রস্তাব করা হয়েছে, তাতে লঙ্ঘনকারীর জন্য আরো কঠোর শাস্তির বিধান রাখা হয়েছে। 'জাতীয় নিরাপত্তাকে বিপদগ্রস্তকারীকে' যাবজ্জীবনের ব্যবস্থাও রয়েছে এতে। এর ফলে হংকংয়ের স্বাধীনতা নিয়ে অনেকেই উদ্বেগ প্রকাশ করেছেন।
২০১৯ সালে গণতন্ত্রপন্থী বিক্ষোভের প্রেক্ষাপটে বিরোধী রাজনীতিবিদদের দমন করার এটা সর্বশেষ পদক্ষেপ বলে বিবেচিত হচ্ছে।
হংকংয়ের নেতা জন লি দ্রুতগতিতে বিলটি পাস করার আহ্বান জানিয়েছেন। বিলটি সহজেই পাস হয়ে যাবে বলেও ধারণা করা হচ্ছে।
বিলটিতে বিক্ষোভ দমন, গুপ্তচরবৃত্তি, রাষ্ট্রীয় তথ্য ফাঁস, বিদেশীদের সাথে সহায়তা করার মতো ব্যাপারে কঠোর শাস্তির ব্যবস্থা রাখা হয়েছে। তবে সবচেয়ে কঠোর শাস্তির বিধান বিদেশী সরকারের সাথে আঁতাতের বিরুদ্ধে।
বিলটিতে সরকারি সম্পত্তি ভাঙচুরকারীকে ২০ বছরের কারাদণ্ড দেয়ার ব্যবস্থা রাখা হয়েছে।
সূত্র : এপি
",2,1.0,1.0,100.0
20171033,305,"

মানবাধিকার ও আইনের শাসন বজায় রাখতে বাংলাদেশ প্রতিশ্রুতিবদ্ধ : স্পিকার
","জাতীয় সংসদের স্পিকার ড. শিরীন শারমিন চৌধুরী বলেছেন, মানবাধিকার ও আইনের শাসন বজায় রাখতে বাংলাদেশ প্রতিশ্রুতিবদ্ধ।
তিনি বলেন, 'বাংলাদেশ সকলের জন্য অর্থনৈতিক, সামাজিক ও রাজনৈতিক ন্যায়বিচার নিশ্চিত করতে কাজ করে চলেছে।'
মঙ্গলবার ঢাকায় প্রাপ্ত এক সংবাদ বিজ্ঞপ্তিতে জানানো হয়েছে, সোমবার অপরাহ্নে যুক্তরাজ্যের হাউজ অফ কমন্সের স্পিকার লিন্ডসে হয়লের সাথে কমনওয়েলথভুক্ত দেশগুলোর স্পিকারদের সাথে বৈঠকে তিনি এসব কথা বলেন।
'আসুন আমরা জাতি, ঐক্য এবং বৈচিত্র্যের একটি পরিবার কমনওয়েলথের জন্য টেকসই, ন্যায়সঙ্গত এবং স্থিতিস্থাপক ভবিষ্যত গড়তে হাত মেলাই'- বঙ্গবন্ধু শেখ মুজিবুর রহমান কর্তৃক ১৯৭৩ সালে কানাডার অটোয়াতে অনুষ্ঠিত কমনওয়েলথ শীর্ষ সম্মেলনে প্রদত্ত ভাষণের উদ্ধৃতি দিয়ে স্পিকার একসাথে কাজ করার প্রতিশ্রুতি পুন:ব্যক্ত করেন।
স্পিকার বলেন, বাংলাদেশ কমনওয়েলথভুক্ত দেশসহ সারাবিশ্বে সকল প্রকার বৈষম্য এবং নিপীড়নের অবসান ঘটাতে একসাথে কাজ করতে দৃঢ় সংকল্পবদ্ধ।
এর আগে স্পিকার যুক্তরাজ্যের লন্ডনস্থ হাউজ অফ কমন্সের পোর্টকুলিস হাউজে কমনওয়েলথের ৭৫তম বর্ষপূর্তি উপলক্ষে আয়োজিত 'কমনওয়েলথ ৭৫ এর ফ্লাগ রেইজিং সেরিমনিতে অংশগ্রহণ করেন এবং মায়া অ্যাঞ্জেলৌয়ের 'দ্য রক ক্রাইস আউট টু আস টুডে' কবিতাটি আবৃত্তি করেন।
এসময় স্পিকার লন্ডনের ওয়েস্টমিনিস্টার অ্যাবেতে কমনওয়েলথ ডে সার্ভিস উপলক্ষে রাজপরিবার ও অতিথিবৃন্দের উপস্থিতিতে আয়োজিত অনুষ্ঠানে অংশগ্রহণ করেন। এতে কমনওয়েলথভুক্ত দেশগুলো থেকে আগত প্রতিনিধিরা উপস্থিত ছিলেন।
সূত্র : বাসস
",2,1.0,1.0,100.0
20170770,270,"
প্রয়োজন পৃষ্ঠপোষকতা 
নানা গুণে ভরা ভেন্না হতে পারে ভোজ্যতেল ও ঔষধি ফসল
","রাজবাড়ীর গোয়ালন্দসহ দেশের প্রায় সব অঞ্চলেই খাল-বিল হাজামজা পুকুর বা ডোবা-নালার পানির ধার ও আদারে বাদারে অযত্নে অবহেলায় গজিয়ে ওঠে অধিক গুণের অধিকারী এ ভেন্না গাছ। ভেন্না বা রেঢ়ী বহুগুণে গুণান্বিত একটি উদ্ভিদ। এর গাছ থেকে পরিপক্ব বীজ সংগ্রহ করে দরিদ্র শ্রেণির মানুষ শিল-পাটায় পিষে ভোজ্যতেল হিসেবে ব্যবহার করে থাকে।
কৃষিবিদদের তথ্য মতে, আমাদের দেশের মাটি ও আবহাওয়া ভেন্না চাষের জন্য অত্যন্ত উপযোগী। অন্যান্য তেল বীজের তুলনায় এর উৎপাদন খরচ নেই বললেই চলে। তবে ফলন বেশি। আড়াই কেজি ভেন্না বীজ প্রায় এক লিটার তেল পাওয়া যায়। কিন্তু সয়াবিন যুগের আগ্রাসন আর মানুষের অবহেলায় কেউ বুঝতে পারে না ভেন্নার গুণাগুণ। তবে পৃষ্ঠপোষকতা পেলে ভেন্না হতে পারে ভোজ্যতেলসহ নানা কাজে ব্যবহারযোগ্য দেশের সম্ভাবনাময় গুরুত্বপূর্ণ একটি ফসল। এতে করে ভোজ্যতেলের চাহিদা পূরণে আমদানি নির্ভর অনেকাংশ কমিয়ে আনাও সম্ভব। আমাদের দেশে লাল ও সবুজ নামে দু’টি স্থানীয় জাত যত্রতত্র দেখা যায়।
ভেন্না বহুবর্ষজীবী উদ্ভিদ। ভেন্না গাছ সাধারণত ১০ থেকে ১৫ ফুট পর্যন্ত উঁচু হতে পারে। বাংলাদেশের সবচেয়ে বড় পাতার উদ্ভিদের মধ্যে ভেন্না একটি। সাধারণত বর্ষার শেষে ভেন্নার চারা গজায়। প্রতি বছর হেমন্ত ও শীতকালে ভেন্নার ফুল-ফল হয়। ভেন্না গাছের ছোট ডালের শাখা প্রশাখার মাথায় কাঁদি আকারে থোকা থোকা লালচে ফুল হয়। ওই কাঁদি থেকে ফল ও বীজ হয়। সবুজ ভেন্না ফলের গায়ে নরম নমর কাঁটা থাকে। ফলের ভেতরে তিন বা চারটি কালো বাদামি ডোরাকাটা রঙের খোসার আবরণে সাদা বীজ থাকে। ওই বীজ থেকেই তৈরি হয় ক্যাস্ট্রর অয়েল (তেল)-সহ অন্যান্য উপাদান। ভেন্নার তেলে রান্না করা খাবার অত্যন্ত সুস্বাদু ও পুষ্টিকর হয়। এছাড়া কচি ভেন্না করলার মতো ভাজি করে খায় অনেক এলাকায়।
স্বাস্থ্যের জন্য যেমন চুলের পরিচর্যা, পেটের পিড়া নিরাময়ে, ত্বক সৌন্দর্য, ব্যথা নিরাময়ে, চর্মরোগ প্রতিরোধসহ নানা রকম ঔষধি কাজে ভেন্নাতেল ব্যবহার করা যায়। শরীরের যেকোনো ধরনের ঘায়ে জীবাণু মুক্তকরণ, এলার্জিজনিত রোগ নিরাময়ে এ তেল ব্যবহার করা যায়।
গোয়ালন্দ উপজেলা কৃষি কর্মকর্তা খোকন উজ্জামান বলেন, ‘ভেন্নার তেলে নানাবিধ গুণাগুণ রয়েছে। এর চাষও করা যেতে পারে। এ অঞ্চলে কেউ নিয়মিত এর চাষ করে না। তবে কেউ চাষ করতে চাইলে সহায়তা করা হবে।
",2,1.0,1.0,100.0
20171277,335,"

বাংলাদেশ-ভারতের সাথে সম্পর্ককে গুরুত্ব দেয় যুক্তরাষ্ট্র : মুখপাত্র
","বাংলাদেশ ও ভারত উভয়ের সাথে সম্পর্ককে মূল্য দেয় এবং অভিন্ন স্বার্থে তারা একসাথে কাজ করা অব্যাহত রাখবে বলে জানিয়েছেন মার্কিন পররাষ্ট্র দফতরের মুখপাত্র ম্যাথিউ মিলার।
তিনি বলেন, ‘আমরা বাংলাদেশ ও ভারত উভয়ের সাথেই আমাদের সম্পর্ককে মূল্য দেই। একটি মুক্ত, উন্মুক্ত, নিরাপদ ও সমৃদ্ধ ইন্দো-প্যাসিফিক অঞ্চল নিশ্চিত করাসহ আমাদের অভিন্ন স্বার্থ অনুসরণ করতে উভয় দেশের সরকারের সাথে কাজ চালিয়ে যাব আমরা।’
সোমবার (১১ মার্চ) ওয়াশিংটনে এক সংবাদ সম্মেলনে ওই অঞ্চলে তথাকথিত‘ইন্ডিয়া আউট' প্রচারণা সম্পর্কে প্রক প্রশ্নের জবাবে তিনি এ মন্তব্য করেন।
মিলার বলেন,‘এই প্রচারণা সম্পর্কে আমরা জানি। ভোক্তাদের ব্যক্তিগত কোনো সিদ্ধান্ত নিয়ে আমি অবশ্যই মন্তব্য করব না, সেটা বাংলাদেশ হোক বা বিশ্বের অন্য কোথাও।’
সম্প্রতি যুক্তরাষ্ট্রের একটি প্রতিনিধি দলের বাংলাদেশ সফর শেষে পররাষ্ট্রমন্ত্রী ড. হাছান মাহমুদ সাংবাদিকদের বলেন, যুক্তরাষ্ট্র ও বাংলাদেশ উভয় পক্ষ থেকে জানানো হয় তাদের একসাথে কাজ করার ইচ্ছা রয়েছে এবং তারা তাদের সম্পর্কের নতুন অধ্যায় তৈরি করতে চায়।
তাদের সাথে সম্পর্কের নতুন অধ্যায়ের সূচনা করতে চান উল্লেখ করে তিনি বলেন, সম্পর্ক জোরদারের মাধ্যমে জনগণ উপকৃত হবে।
প্রেসিডেন্টের বিশেষ সহকারী ও যুক্তরাষ্ট্রের জাতীয় নিরাপত্তা কাউন্সিলের (এনএসসি) দক্ষিণ এশিয়াবিষয়ক জ্যেষ্ঠ পরিচালক এইলিন লুবাখার, যুক্তরাষ্ট্রের আন্তর্জাতিক উন্নয়ন সংস্থার (ইউএসএআইডি) সহকারী প্রশাসক মাইকেল শিফার এবং যুক্তরাষ্ট্রের দক্ষিণ ও মধ্য এশিয়াবিষয়ক উপসহকারী পররাষ্ট্রমন্ত্রী আফরিন আক্তার সম্প্রতি তিন দিনের বাংলাদেশ সফর করেন।
ড. মুহাম্মদ ইউনূসের বিষয়ে এক প্রশ্নের জবাবে মিলার বলেন,‘আপনারা এর আগেও মুহাম্মদ ইউনূসের বিরুদ্ধে মামলাগুলো নিয়ে আমার কাছ থেকে মার্কিন সরকারের উদ্বেগের কথা শুনেছেন, যার মধ্যে রয়েছে বাংলাদেশের আইনের অপব্যবহার করে ড. ইউনূসকে হয়রানি ও ভয়ভীতি দেখানো হতে পারে।’
মার্কিন পররাষ্ট্র দপ্তরের মুখপাত্র বলেন,‘রাষ্ট্রদূত পিটার হাস বাংলাদেশে যুক্তরাষ্ট্র সরকারের সর্বোচ্চ পর্যায়ের প্রতিনিধি হিসেবে তার ক্ষমতার ভিত্তিতে দায়িত্ব পালন করেন।’
সূত্র : ইউএনবি
",2,1.0,1.0,100.0
20170785,272,"

মোটরসাইকেল নিয়ন্ত্রণ হারিয়ে বৈদ্যুতিক খুঁটির সাথে ধাক্কা, নিহত ২
","রাজবাড়ীতে নিয়ন্ত্রণ হারিয়ে বৈদ্যুতিক খুঁটির সাথে ধাক্কা লেগে মোটরসাইকেল আরোহী দুই বন্ধু নিহত হয়েছে।
মঙ্গলবার সকাল সাড়ে ৭টার দিকে সদর উপজেলার আলিপুর ইউনিয়নের ভান্ডারিয়া বাজারের সড়কে এ দুর্ঘটনা ঘটে।
নিহতরা হলেন রাজবাড়ী সদর উপজেলার আলিপুর ইউনিয়নের ইন্দ্রনারায়ণপুর গ্রামের আব্দুর রব মন্ডলের ছেলে সোহাগ (১৯) ও লালন শেখের ছেলে রাজন শেখ (২১)।
আলিপুর ইউনিয়নের গ্রাম পুলিশ সদস্য আব্দুল আলিম বলেন, সোহাগ আমার আপন ভাজিতা। আনুমানিক সকাল ৬টার দিকে রাজবাড়ি থেকে তিন দিন আগে কেনা মোটরসাইকেল নিয়ে রাজন আর সোহাগ বের হয়। ভোরে তারা বাড়ি থেকে কেন বের হলো সেটা জানতে পারিনি। বাড়ি ফেরার সময় মোটরসাইকেল নিয়ন্ত্রণ হারিয়ে রাস্তার পাশে বৈদ্যুতিক পুলের সাথে ধাক্কা লেগে ঘটনাস্থলে দু’জনের মৃত্যু হয়। পুলিশ লাশ উদ্ধার করে রাজবাড়ী সদর হাসপাতালে রেখেছে।
আলিপুর ইউনিয়ন পরিষদের চেয়ারম্যান আবু বক্কর সিদ্দিক বলেন, তিন দিন আগে রাজনকে মোটরসাইকেল না কিনে দিলে আত্মহত্যা করবে বলে গলায় ফাঁস নিতে যায়। এরপর তার বাবা-মা কিস্তিতে মোটরসাইকেল কিনে দেয়। সকালে তারা মোটরসাইকেল দুর্ঘটনায় মারা গেছে।
বিষয়টি নিশ্চিত করে রাজবাড়ী সদর থানা পুলিশের ভারপ্রাপ্ত কর্মকর্তা (ওসি) ইফতেখারুল আলম প্রধান বলেন, সকালে আলিপুর ইউনিয়নের কামালদিয়া-ভান্ডারিয়া বাজারের সড়কের আলীপুর এলাকায় মোটরসাইকেলটি নিয়ন্ত্রণ হারিয়ে বিদ্যুতের খুঁটির সঙ্গে ধাক্কা খায়।এতে ঘটনাস্থলেই মোটরসাইকেল আরোহী দুই যুবক নিহত হয়। লাশ উদ্ধার করা হয়েছে।
",2,1.0,1.0,100.0
20170811,275,"

ইউক্রেন নিয়ে পোপের মন্তব্যের সমালোচনায় জার্মানি
","ইউক্রেন-রাশিয়ার সঙ্ঘাত নিয়ে বিতর্কিত মন্তব্য করেছেন পোপ। তাকে স্বাগত জানিয়েছে রাশিয়া। বিরোধ জার্মানির।
পোপ ফ্রান্সিস সুইস ব্রডকাস্টারকে দেয়া এক সাক্ষাৎকারে বলেন, ‘ইউক্রেনের উচিত সাহস করে সাদা পতাকা দেখানো এবং রাশিয়ার সাথে আলোচনায় বসে যুদ্ধ শেষ করা।’
পোপের এই মন্তব্যকে স্বাগত জানিয়েছে রাশিয়া। ক্রেমলিনের মুখপাত্র দিমিত্রি পেসকভ বলেন, ‘প্রেসিডেন্ট পুতিন আলোচনায় আগ্রহী। পোপ যেমন বলেছেন, সেই পথেই হাঁটা উচিত।’
কিন্তু ইউক্রেনের প্রেসিডেন্ট জেলেনস্কি পোপের এই প্রস্তাব খারিজ করে দিয়েছেন। তিনি বলেন, ‘একদল বাঁচতে চায়, অন্যদল ধ্বংস করতে চায়। চার্চ কেন এমন দু’পক্ষের মধ্যে মধ্যস্থতা করার চেষ্টা করছে?’
ইউক্রেন কিয়েভে ভ্যাটিকানের দূতকে পররাষ্ট্র মন্ত্রণালয়ে ডেকে পাঠিয়ে জানিয়েছে, ‘পোপের মন্তব্যে তারা হতাশ।
পোপ কী বলেছেন?পোপ ওই সাক্ষাৎকারে বলেন, ‘যারা শক্তিশালী, তারা পুরো পরিস্থিতির কথা চিন্তা করে, মানুষের কথা ভেবে সাদা পতাকা দেখানোর সাহস রাখে এবং সমঝোতা করার চেষ্টা করে।’
তিনি বলেন, ‘যখন সবকিছু ঠিক যাচ্ছে না, যখন হেরে যাওযার সম্ভাবনা থাকছে, তখন আলোচনায় বসা উচিত।’
পরে ভ্যাটিক্যানের মুখপাত্র জানিয়েছেন, ‘পোপ কখনই বলেননি ইউক্রেন আঅত্মসমর্পণ করুক। সাদা পতাকা কথাটা প্রথমে যিনি সাক্ষাৎকার নিচ্ছেন তিনিই ব্যবহার করেন। পোপ আসলে আলোচনায় বসে সহিংসতা থামানোর কথা বলেছেন।’
জার্মানির বক্তব্য :জার্মান চ্যান্সেলর ওলাফ শলৎস জানিয়েছেন, ‘তিনি পোপের সাথে একমত নন।
সরকারি মুখপাত্র সাংবাদিকদের বলেন, ‘সত্যিটা হলো, ইউক্রেন আক্রমণকারীদের হাত থেকে নিজেকে বাঁচাচ্ছে। রাশিয়াই ২০২২ সালের ফেব্রুয়ারিতে ইউক্রেন আক্রমণ করে।’
তিনি বলেন, ‘সরকার মনে করে, আত্মরক্ষার অধিকার সব দেশের আছে। তাই জার্মানি ও বহু দেশ ইউক্রেনকে সমর্থন করছে।’
জার্মানির পররাষ্ট্রমন্ত্রী বেয়ারবক বলেন, ‘কিয়েভ যদি শক্তি প্রদর্শন না করে তাহলে শান্তি আসবে না। আমাদের ইউক্রেনের পাশে দাঁড়াতে হবে এবং তারা যাতে নিজেদের রক্ষা করতে পারে, তার জন্য যা করা দরকার সব করতে হবে।’
সূত্র : ডয়চে ভেলে
",2,1.0,1.0,100.0
20170991,299,"

সোনারগাঁয়ে কোল্ড স্টোরেজ থেকে মেয়াদোত্তীর্ণ ১৪ টন খেজুর জব্দ
","নারায়ণগঞ্জের সোনারগাঁয়ের কাঁচপুরে স্টার কোল্ড স্টোরেজ থেকে মেয়াদোত্তীর্ণ ১৪ টন খেজুর জব্দ করেছে জাতীয় ভোক্তা অধিকার সংরক্ষণ অধিদফতর।
মঙ্গলবা দুপুরে উপজেলার কুতুবপুর এলাকায় অবস্থিত এ কোল্ড স্টোরেজে অভিযান চালিয়ে বিপুল পরিমাণ মেয়াদোত্তীর্ণ খেজুর জব্দ করা হয়।
জব্দকৃত খেজুরের আনুমানিক বাজারমূল্য ২৩ লাখ ৬০ হাজার টাকা।
অভিযানের নেতৃত্ব দিয়েছেন জাতীয় ভোক্তা অধিকার সংরক্ষণ অধিদফতরের ঢাকা বিভাগীয় সহকারি পরিচালক আব্দুস সালাম ও নারায়ণগঞ্জ কার্যালয়ের সহকারী পরিচালক মো: সেলিমুজ্জামান।
ভোক্তা অধিকার সংরক্ষণ অধিদফতর নারায়ণগঞ্জের উপ-পরিচালক মো: সেলিমুজ্জামান জানান, বিপুল পরিমাণ এ খেজুরের পুরোটাই মেয়াদোত্তীর্ণ। আমরা অভিযান পরিচালনা করে এটি জব্দ করেছি। এখানকার মালিক আসার পর পরবর্তী আইনি ব্যবস্থা নেয়া হবে।
",2,1.0,1.0,100.0
20170985,298,"

পাকিস্তানের একটি দোকানে পার্সোনাল কম্পিউটারের প্রথম ভাইরাস ব্রেইনের জন্ম হয়েছিল যেভাবে
","১৯৮৬ সালের এক ঘটনা। বিশ্বের বিভিন্ন স্থানে লোকজনের ব্যক্তিগত কম্পিউটারে হঠাৎ করেই ভয়াবহ একটি বাক্য ভেসে উঠেছিল : ওয়েলকাম টু দ্য ডানজন। এর অর্থ-ভূগর্ভস্থ অন্ধকারে আপনাকে স্বাগতম। আসলে এই বার্তাটি ছিল একটি কম্পিউটার ভাইরাস। নাম ব্রেইন। ধারণা করা হয়, এই ভাইরাসটি পার্সোনাল কম্পিউটার বা পিসির প্রথম ভাইরাস।
এই ব্রেইন ভাইরাসের জন্ম হয়েছিল পাকিস্তানের লাহোরের একটি দোকানে। কিন্তু ছড়িয়ে পড়েছিল সারা বিশ্বে। এর জন্মের সাথে জড়িত ছিল পাকিস্তানি দুই ভাই আমজাদ ফারুক আলভী ও বাসিত আলভী।
তাদের কোম্পানি ব্রেইন কম্পিউটার সার্ভিসের নামানুসারে এই ভাইরাসের নামকরণ করা হয়। আমজাদ ফারুক আলভী জানান, ‘তাদের তিন ভাই-ই কম্পিউটারের ব্যাপারে খুব উৎসাহী ছিলেন।’
তিনি বলেন, ‘শৈশবে বেড়ে ওঠার সময়েই তিনি কম্পিউটারের ব্যাপারে আগ্রহী হয়ে ওঠেন।’
তিনি আরো বলেন, ‘স্কুলে পড়ার সময়েই আমার বাবা আমাদেরকে ব্রিটিশ কাউন্সিল লাইব্রেরির সদস্য করে দিয়েছিলেন। প্রায়ই আমি স্কুল ফাঁকি দিয়ে এই লাইব্রেরিতে চলে যেতাম। সেখানে ইলেকট্রনিক্স ও কম্পিউটারের ওপর যেসব বই ছিল তার সবই পড়ে ফেলেছিলাম।’
স্কুল পালিয়ে এ ধরনের বই পড়ার ফল শেষ পর্যন্ত তার জন্য ভালোই হয়েছে। গণিত ও পদার্থ বিজ্ঞানে তিনি ডিগ্রি নিয়েছেন। পরে তিনি ও তার ভাই মিলে লাহোরের এক দোকানে তাদের কোম্পানি প্রতিষ্ঠা করেন।
কম্পিউটার দোকান ব্রেইনের শুরু :১৯৮৩ সালের দিকে তারা এই ব্যবসা শুরু করেন। তাদের কাজ ছিল পাকিস্তানে ব্রিটিশ ব্র্যান্ডের একটি ছোটখাটো কম্পিউটারের সার্ভিস দেয়া। এই কম্পিউটারের নাম সিনক্লেয়ার। স্যার ক্লাইভ সিনক্লেয়ার এটি তৈরি করেছিলেন।
তিনি বলেন, ‘পাকিস্তানে ছোটখাটো এই হোম কম্পিউটারের আমরাই ছিলাম একমাত্র সার্ভিস প্রোভাইডার। এর অল্প কিছু দিনের মধ্যেই আইবিএম পিসি কম্পেটবলসের বিক্রি শুরু হয়ে গেল।’
কম্পিউটার প্রস্তুতকারী কোম্পানি আইবিএম, যা মূলত ইলেকট্রনিক্স কোম্পানি হিসেবে পরিচিত ছিল, সেটি এক সময় কম্পিউটার ব্যবসার প্রতিযোগিতায় সব জাপানি কোম্পানিকে পরাজিত করলো। আমজাদ ও তার ভাই তখন এই আইবিএম কম্পিউটারের সার্ভিস দেয়া এবং এই কম্পিউটার বিক্রি করতে শুরু করেন।
এরপর দুই ভাইয়ের ব্যবসার প্রসার ঘটতে লাগল। কিন্তু আমজাদ তখনও কম্পিউটার কোডিং নিয়ে খেলার নেশায় মত্ত ছিলেন।
তিনি বলেন, ‘ওই সময় আমি দুটো প্রোগ্রাম একসাথে কিভাবে চালাতে হয় এ সংক্রান্ত একটি লেখা পড়লাম। একটি প্রোগ্রাম চলবে সামনে এবং পেছনে অন্য প্রোগ্রামটিও চলতে থাকবে।’
যেভাবে ভাইরাসের জন্মের সূচনা :আমজাদ মনে করলেন এই প্রোগ্রামটি হয়তো মানুষকে বিস্মিত করতে পারে। তখন তিনি এমন একটি প্রোগ্রাম তৈরির কথা চিন্তা করলেন।
তিনি বলেন, ‘আমার মনে হলো যে কেউ একজন যদি দীর্ঘ সময় ধরে একটি প্রোগ্রাম নিয়ে কাজ করতে থাকে, তাহলে তার কাজে ব্রেকের জন্য, কিম্বা তাকে আনন্দ দেয়ার জন্যে, পেছনে চলতে থাকা একটি প্রোগ্রাম হঠাৎ করেই সামনে চলে এসে তাকে গল্প বলতে পারে অথবা বই থেকে কিছু পাঠ করে শোনাতে পারে।’
আমজাদ তখন এ ধরনের একটি প্রোগ্রাম তৈরির কাজ চালিয়ে যেতে লাগলেন। এক সময় তার বন্ধুরা দেখল কম্পিউটারে কঠিন কঠিন সব কাজ করার সময় হঠাৎ করেই তাদের স্ক্রিনে ভিন্ন ধরনের স্টোরি ও কথা ভেসে উঠছে। এটা দেখে তারা সবাই অবাক হলো।
আমজাদ ফারুক আলভী বলেন, ‘তখন আমরা এটিকে কিভাবে লুকিয়ে রাখা যায় তা নিয়ে কাজ করতে শুরু করলাম। যাতে এটা কেউ দেখতে না পারে। আমরা একটা কোড তৈরি করলাম এবং এক পর্যায়ে ক্লান্ত ও বিরক্ত হয়ে গেলাম।
আমজাদ ও তার ভাই বাসিত তখন এই সফটওয়্যার তৈরি করে সেগুলো বিক্রি করতে লাগলেন। তাদের ব্যবসা বেশ ভালোই চলছিল।
তিনি বলেন, ‘আমাদের এক ডাক্তার বন্ধুর কাছ থেকে একটি অর্ডার পেলাম। দরদাম ও খরচ নিয়ে আলোচনা করার সময় তিনি বললেন যে তাদের বাজেট খুব সীমিত। তাই তিনি খুব অল্প খরচে এই সফটওয়্যার তৈরির করতে বললেন।’
তিনি আরো বলেন, ‘আমি বললাম ঠিক আছে। তবে আমরাই এই কোডের মালিক থাকবো এবং আপনি সেটা কোথাও বিক্রি করতে পারবেন না। কাউকে দিতেও পারবেন না। এ সংক্রান্ত কোনো চুক্তি লেখার ব্যাপারে আমরা খুব বেশি দক্ষ ছিলাম না। ওই সময় পাকিস্তানে সাইবার আইনও ছিলো না। কোড কিভাবে সুরক্ষিত রাখতে হবে ওই বিষয়েও আমাদের ধারণা ছিল না।’
তাই তাদের তৈরি কোড কপি না করার ব্যাপারে তারা তাদের ডাক্তার বন্ধুকে সতর্ক করে দিলেন। বললেন, ‘আপনি যদি কপি করেন তাহলে কিন্তু এটা ছড়িয়ে পড়বে। ওই বন্ধু তাতে রাজিও হলেন।
হঠাৎ আমেরিকা থেকে ফোন :তাদের সতর্কবার্তা খুব পরিষ্কার ছিল। কিন্তু এরপরে একদিন হঠাৎ করেই একটা ঘটনা ঘটলো। সেদিন তিনি একটু বেশি রাত পর্যন্তই কাজ করছিলেন।
আমজাদ ফারুক আলভী বলেন, ‘আমি দিনে প্রায় ১৮ ঘণ্টা কাজ করি। সেদিন ঘুমানোর জন্য চেয়ার ছেড়ে আমি ম্যাট্রেসের ওপর শুয়ে পড়ি। মধ্যরাতের দিকে, সম্ভবত ভোর ৩টা কী ৪টা হবে, একটা ফোন এলো। রিসিভার তোলার পর শুনতে পেলাম ওপাশে একজন নারী ইংরেজিতে কথা বলছেন। তিনি জানতে চাইলেন, এটা কি ব্রেইন কম্পিউটার। আমি বললাম হ্যা, আমি আপনার জন্য কী করতে পারি?’
আলভী বলেন, ‘তিনি বললেন তার কম্পিউটারে একটা সমস্যা হচ্ছে এবং সেখানে বলা হচ্ছে তিনি যেন আমাদের সাথে যোগাযোগ করেন। আমি জিজ্ঞেস করলাম আপনি কোত্থেকে ফোন করছেন। তিনি বললেন, যুক্তরাষ্ট্রের ফ্লোরিডায় একটি বিশ্ববিদ্যালয় থেকে। ওই বিশ্ববিদ্যালয়ের নাম এখন মনে করতে পারছি না।’
আমজাদ আরো বলেন, ‘তিনি তার বিভাগের নিউজলেটারের জন্য একটা লেখা লিখছিলেন কিন্তু হঠাৎ করেই কম্পিউটারে সমস্যা দেখা দেয়। তাই তিনি তার ফাইল সেইভ করতে পারছেন না। তখন আমার মনে হলো ওহ মাই গড, তার কম্পিউটারে হয়তো কোনো ভাইরাস ঢুকে পড়েছে।’
তিনি আরো বলেন, ‘জিজ্ঞেস করলাম তিনি কোনো ফ্লপি চেঞ্জ করেছেন? তিনি বললেন আমি এসবের কিছু বুঝি না, আপনি শুধু বলেন, আমি এটা থেকে কিভাবে মুক্তি পেতে পারি। আমাকে লেখাটা সেভ করতে হবে। আমি জানতে চাইলাম আমার ফোন নম্বর তিনি কোথায় পেয়েছেন। তিনি বললেন তার একজন সহকর্মী ফ্লপির ভেতরে আমার নাম ও যোগাযোগের নম্বর খুঁজে পেয়েছেন।’
আমজাদ তার ডাক্তার বন্ধুকে সতর্ক করে দিয়েছিলেন তার জন্য তৈরি কোডটি যেন কপি করা না হয়। তবে আমজাদ তখন বুঝতে পারলেন যেভাবেই হোক সেটা কপি করা হয়েছে। কারণ এই কোডটি বিশ্বের বিভিন্ন কম্পিউটারে ছড়িয়ে পড়েছে। এবং সেসব কম্পিউটারের স্ক্রিনে একটি বার্তা ভেসে উঠছে।
ভয়াবহ সেই বার্তা :বার্তাটি ছিলো এমন : ‘ওয়েলকাম টু দ্যা ডানজান। ভূগর্ভস্থ অন্ধকারে আপনাকে স্বাগতম। কপিরাইট-১৯৮৬। বাসেত অ্যান্ড আমজাদস ব্রেইন কম্পিউটার সার্ভিসেস। সেভেন থ্রি জিরো..লাহোর, পাকিস্তান। তারপর একটি ফোন নম্বর-ফোর থ্রি জিরো...ভাইরাসের ব্যাপারে সতর্ক থাকুন। প্রতিষেধকের জন্য আমাদের সাথে যোগাযোগ করুন।’
দেখা গেল তাদের তৈরি ব্রেইন ভাইরাসটি যুক্তরাষ্ট্র, যুক্তরাজ্য, অস্ট্রেলিয়া, চীন, সিঙ্গাপুরেও ছড়িয়ে পড়েছে।
আমজাদ ফারুক আলভী জানতেন যে তার ব্রেইন ভাইরাস ক্ষতিকর ছিলো না। কিন্তু সবাই ভাইরাসটিকে এভাবে দেখেনি। ১৯৮৮ সালে টাইম ম্যাগাজিনে ভাইরাসটিকে বিপজ্জনক বলে উল্লেখ করা হলো।
তিনি বলেন, ‘এটা সত্য ছিলো না। কোনো কিছুর ক্ষতি কিম্বা কিছু চুরি করার জন্য এই ভাইরাস বা কোডটি তৈরি করা হয়নি।’
একদিকে এটা যেমন পার্সোনাল কম্পিউটারের প্রথম ভাইরাস, তেমনি এই প্রথম কোনো ভাইরাসের ব্যাপারে কারো সাথে যোগাযোগ করার কথাও উল্লেখ করা হয়েছিল। এটা অস্বাভাবিক। কারণ যারা ভাইরাস তৈরি করবে তারা কখনোই চাইবে না যে কেউ তাদের শনাক্ত করুক।
এই ঘটনার পরেও আমজাদ ও বাসিত দুই ভাই তাদের ব্রেইন কম্পিউটার নিয়ে কাজ চালিয়ে গেলেন পরে যা পাকিস্তানের একটি বৃহৎ টেলিযোগাযোগ কোম্পানিতে পরিণত হয়।
আমজাদ ফারুক আলভী বলেন, ‘আল্লাহর দয়ায় আমরা তিনজন এখনো আছি। আমরা আমাদের কাজ খুব উপভোগ করি। খুব অল্প আয় হয় আমাদের। কিন্তু কাজ করে যে আনন্দ পাই সেটা বলে শেষ করা যাবে না। আমাদের পুরো কর্মজীবনে এই ভাইরাসটি খুবই ছোট্ট, খুবই ক্ষুদ্র একটি ঘটনা।’
সূত্র : বিবিসি
",2,1.0,1.0,100.0
20170831,279,"

হাইতির প্রধানমন্ত্রীর পদত্যাগ
","হাইতির প্রধানমন্ত্রী এরিয়েল হেনরি পদত্যাগ করেছেন বলে জানিয়েছেন গায়ানার প্রেসিডেন্ট এবং ক্যারিবিয়ান কমিউনিটির (কেরিকম) বর্তমান চেয়ারম্যান মোহাম্মদ ইরফান আলি।
সোমবার কেরিকমের নেতারা হাইতির পরিস্থিতি নিয়ে একটি জরুরি শীর্ষ সম্মেলন করার সময় ৭৪ বছর বয়সী এরিয়েল হেনরির পদত্যাগের বিষয়টি নিশ্চিত করেন ইরফান আলি।
ইরফান আলি বলেন, ‘একটি ক্রান্তিকালীন রাষ্ট্রপতি পরিষদ প্রতিষ্ঠা এবং অন্তর্বর্তী প্রধানমন্ত্রী নিয়োগের পরে তিনি পদত্যাগ করবেন।’
তিনি হেনরিকে ‘হাইতির সেবা’ করার জন্য ধন্যবাদ জানান।
প্রেসিডেন্ট মইসি হত্যার পর থেকেই ক্ষমতায় ছিলেন প্রধানমন্ত্রী হেনরি। ২০১৬ সাল থেকে হাইতিতে কোনো নির্বাচন হয়নি। চলতি মাসের শুরুর দিকে রাজধানীর দুটি কারাগারে হামলা চালায় গ্যাংরা। ওই সময় হাইতিতে যৌথ বাহিনী মোতায়েনের চুক্তিতে স্বাক্ষর করতে কেনিয়া সফরে ছিলেন প্রধানমন্ত্রী এরিয়েল হেনরি। তার ফিরে আসায় বাধা দিতে বিমানবন্দরে হামলা চালায় গ্যাংরা। ফলে তিনি বর্তমানে পুয়ের্তো রিকোতে আটকা পড়েন। সহিংসতা শুরু হওয়ার পর থেকেই প্রধানমন্ত্রীর পদত্যাগ দাবি করে আসছে গ্যাং দলগুলো।সূত্র : আল-জাজিরা এবং অন্যান্য
",2,1.0,1.0,100.0
20170840,280,"

সিনিয়র ম্যানেজার পদে যমুনা গ্রুপে চাকরির সুযোগ
","লোকবল নিয়োগের বিজ্ঞপ্তি দিয়েছে যমুনা গ্রুপ। প্রতিষ্ঠানটিতে প্রকিউরমেন্ট বিভাগ সিনিয়র ম্যানেজার/এজিএম পদে লোকবল নিয়োগ দেয়া হবে। আগ্রহীরা অনলাইনে আবেদন করতে পারবেন।
প্রতিষ্ঠানের নাম : যমুনা গ্রুপ।পদের নাম : সিনিয়র ম্যানেজার/এজিএম।বিভাগ : প্রকিউরমেন্ট।পদের সংখ্যা : নির্ধারিত নয়।শিক্ষাগত যোগ্যতা : টেক্সটাইল ইঞ্জিনিয়ারিংয়ে বিএসসি/এমএসসি।অন্যান্য যোগ্যতা : গার্মেন্টস, টেক্সটাইল, স্পিনিংয়ে কাজের অভিজ্ঞতা থাকতে হবে।অভিজ্ঞতা : ৮ থেকে ১২ বছর।চাকরির ধরন : পূর্ণকালীন।কর্মক্ষেত্র : অফিসে।প্রার্থীর ধরন : শুধু পুরুষ।বয়সসীমা : ৩২ থেকে ৪০ বছর।কর্মস্থল : ঢাকা।বেতন : আলোচনাসাপেক্ষে।অন্যান্য সুবিধা : মোবাইল বিল, প্রতি বছর বেতন পর্যালোচনা, বছরে দু’টি উৎসব বোনাস এবং কোম্পানির নীতিমালা অনুযায়ী অন্যান্য সুবিধা।
আবেদন যেভাবে : আগ্রহীদের ০৮ এপ্রিলের মধ্যে অনলাইনে আবেদন করতে হবে। আবেদন করতে ও বিস্তারিত বিজ্ঞপ্তিটি দেখতে এখানে ক্লিক করুন।
",2,1.0,1.0,100.0
20170844,281,"

সালাম মুর্শেদীর বাড়ি নিয়ে হাইকোর্টের রায় দুপুরে
","খুলনা-৪ আসনের সংসদ সদস্য আব্দুস সালাম মুর্শেদীর দখলে থাকা গুলশান-২ নম্বরে অবস্থিত বাড়ি নিয়ে আজ মঙ্গলবার রায় ঘোষণা করবেন হাইকোর্ট।
দুপুর ২টায় বিচারপতি মো: নজরুল ইসলাম তালুকদার ও বিচারপতি কাজী ইবাদত হোসেনের হাইকোর্ট বেঞ্চ এ রায় ঘোষণা করবেন। রায় ঘোষণার জন্য মামলা হাইকোর্টের কার্যতালিকায় রয়েছে।
এ সংক্রান্ত রুলের ওপর শুনানি নিয়ে ৩ মার্চ হাইকোর্ট রায়ের জন্য ১০ মার্চ দিন ধার্য করেন। এর ধারাবাহিকতায় রোববার বিষয়টি কার্যতালিকায় ওঠে। আদালতে রাষ্ট্রপক্ষে ছিলেন ডেপুটি অ্যাটর্নি জেনারেল সাইফুদ্দিন খালেদ। সালাম মুর্শেদীর পক্ষে ছিলেন জ্যেষ্ঠ আইনজীবী মোহাম্মদ সাঈদ আহমেদ।
পরে ডেপুটি অ্যাটর্নি জেনারেল সাইফুদ্দিন খালেদ বলেন, রিট আবেদনকারীর পক্ষ থেকে দুই দিন সময় চাওয়া হয়। আদালত দুই দিনের (রোব ও সোমবার) জন্য বিষয়টি মুলতবি রেখেছেন। মঙ্গলবার বিষয়টি রায়ের জন্য কার্যতালিকায় আসবে।
গত বছরের ১ নভেম্বর সরকারের সম্পত্তি নিজের নামে লিখে নিয়ে বাড়ি বানানোর অভিযোগে সালাম মুর্শেদীর বিরুদ্ধে ব্যবস্থা নিতে বিবাদীদের নিষ্ক্রিয়তা কেন অবৈধ ঘোষণা করা হবে না, তা জানতে চেয়ে রুল জারি করেন হাইকোর্ট। সেইসাথে এই সম্পত্তি সম্পর্কিত সব কাগজপত্র ১০ দিনের মধ্যে আদালতে দাখিল করতে (রাজধানী উন্নয়ন কর্তৃপক্ষ) রাজউক, গণপূর্ত বিভাগ ও সালাম মুর্শেদীকে নির্দেশ দেন আদালত।
তারও আগে সরকারের সম্পত্তি নিজের নামে লিখে নিয়ে বাড়ি বানানোর অভিযোগে সালাম মুর্শেদীর বিরুদ্ধে রিট করা হয়। সুপ্রিম কোর্টের আইনজীবী ব্যারিস্টার সৈয়দ সায়েদুল হক সুমন এ রিট দায়ের করেন। রিটে দুর্নীতি দমন কমিশনসহ (দুদক) সংশ্লিষ্টদের বিবাদী করা হয়।
",2,1.0,1.0,100.0
20170851,282,"

পাকিস্তানের নতুন পররাষ্ট্রমন্ত্রী ইসহাক দার
","পাকিস্তানের নতুন পররাষ্ট্রমন্ত্রী হিসেবে শপথ নিয়েছেন সাবেক অর্থমন্ত্রী ইসহাক দার। তিনি ক্ষমতাসীন জোট সরকারের বৃহত্তম শরিক পাকিস্তান মুসলিম লিগ-নওয়াজের (পিএমএলএন) জ্যেষ্ঠ নেতা।
সোমবার ইসলামাবাদে শপথ নেন তিনি। এ সময় কেন্দ্রীয় মন্ত্রিসভার আরো ১৮ জন সদস্য শপথ নেন।
ইসলামাবাদের প্রেসিডেন্ট হাউসে এই শপথ অনুষ্ঠান হয়। অনুষ্ঠানের উদ্বোধনে জাতীয় সঙ্গীত বাজানো হয়, এরপর পবিত্র কোরআন তেলাওয়াত করা হয়।
৭৩ বছর বয়সী ইসহাক দার একজন চার্টার্ড অ্যাকাউন্ট্যান্ট এবং একজন পাকা রাজনীতিবিদ। তিনি পিএমএল-এন প্রধান নওয়াজ শরিফের ঘনিষ্ঠ আত্মীয় এবং ঘনিষ্ঠ সহযোগীও।
মূলত ইসহাকের নেতৃত্বেই দীর্ঘ টানাপোড়েনের পর ২০২৩ সালে আন্তর্জাতিক মুদ্রা তহবিল (আইএমএফ) থেকে যে জরুরি ঋণ পেয়েছিল অর্থনৈতিক সঙ্কটে টালমাটাল পাকিস্তান, যা এখনো কাটেনি।
সাবেক প্রধানমন্ত্রী ইমরান খান পার্লামেন্টের বিরোধী সদস্যদের অনাস্থা ভোটে ২০২২ সালের এপ্রিল থেকে ২০২৩ সালের আগস্ট- মোট ১৭ মাস শেহবাজ শরিফের নেতৃত্বাধীন জোট সরকারের অর্থমন্ত্রী ছিলেন ইসহাক। তার আমলেই প্রথমবার পাকিস্তানের ব্যাংক সুদের হার ২২ শতংশ থেকে বাড়িয়ে ৩৮ শতাংশ করা হয়।
তবে ইসহাক দার বলেছেন, আইএমএফের নির্দেশনা অনুযায়ী এসব পদক্ষেপ নিতে হয়েছিল সরকারকে। যদি না নেয়া হতো, তাহলে ঋণপ্রবাহও বন্ধ হয়ে যেত।সূত্র : রয়টার্স, ডন এবং অন্যান্য
",2,1.0,1.0,100.0
20170865,284,"

আজ এতিম ও আলেমদের সাথে ইফতার করবে বিএনপি
","পবিত্র রমজানের প্রথম ইফতার এতিম ও আলেম-ওলামাদের সাথে করবেন বিএনপি নেতারা।
মঙ্গলবার রাজধানীর ইস্কাটনের লেডিস ক্লাবে দলের পক্ষ থেকে এ ইফতারের আয়োজন করা হয়েছে।
বিএনপির মিডিয়া সেলের সদস্য শায়রুল কবির খান এ তথ্য জানিয়েছেন।
",2,1.0,1.0,100.0
20170955,295,"

মিয়ানমারে সঙ্ঘাতে নিহত আনোয়ারের সন্তানদের ভবিষ্যৎ অনিশ্চিত
","পরিবারের একমাত্র উপার্জনকারীকে হারিয়ে দিশেহারা মিয়ানমারের সঙ্ঘাতে নিহত বাংলাদেশী আনোয়ারের স্ত্রী। অনিশ্চিত তিন সন্তানের ভবিষ্যৎ। স্বামীর মৃত্যুতে যেন আকাশ ভেঙে পড়েছে তার মাথায়। তিনি জানেন না সন্তানদের ভবিষ্যৎ কী?
বেসরকারি এক সংস্থার অনুদানে পাওয়া জীর্ণশীর্ণ ঘরটাই আনোয়ারের রেখে যাওয়া একমাত্র অবলম্বন। পরের ঘরে কাজ করে দিনে এনে দিনে খাওয়া তার স্ত্রীর চোখে মুখে ঘোর অন্ধকার, জানেন না সন্তানদের নিয়ে কিভাবে কাটাবে বাকি জীবন।
পরিবারের জন্য আয় করার উদ্দেশ্যে গত ৬ ফেব্রুয়ারি রহমতের বিল সীমান্ত সংলগ্ন কৃষি জমিতে গিয়েছিলেন ওই এলাকার আব্দুস সালামের ছেলে আনোয়ার। সেই সময় চলা বাংলাদেশ-মিয়ানমার সীমান্তের অস্থিরতায় অনুপ্রবেশকারী এক রোহিঙ্গা সন্ত্রাসীর আগ্নেয়াস্ত্রের আঘাতে গুরুতর আহত হয়ে গত একমাস ধরে আনোয়ার কক্সবাজার সদর হাসপাতালে চিকিৎসাধীন ছিলেন। অবশেষে তিনি গত বৃহস্পতিবার রাতে না ফেরার দেশে পাড়ি জমান।
স্থানীয়রা বলছেন, স্বল্পভাষী ও ভদ্র নমনীয় স্বভাবের আনোয়ার ভালো মানুষ ছিলেন। তার মৃত্যুতে শোকাহত স্বজন ও এলাকাবাসীরাও চিন্তিত দরিদ্র পরিবার নিয়ে। সরকারি-বেসরকারি পর্যায়ে সহায়তাসহ কারো মানবিক দৃষ্টি উদয় হলে বেঁচে থাকার পথ খুঁজে পাবে পরিবারটি, এমনটাই প্রত্যাশা স্থানীয়দের।
",2,1.0,1.0,100.0
20170942,293,"

বাংলাদেশে আশ্রয় নেয়া বিজিপি সদস্যদের সংখ্যা বেড়ে ১৭৯
","মিয়ানমারের বিদ্রোহী আরাকান আর্মির সাথে সংঘর্ষের জেরে সোমবার সন্ধ্যা পর্যন্ত মোট ১৭৯ জন অস্ত্রধারী বিজিপি সদস্য আসাততলী সীমান্ত দিয়ে বাংলাদেশে পালিয়ে আসে। এ সময় বিজিবি সদস্যরা তাদের নিরস্ত্র করে হেফাজতে নেয়। এ ঘটনায় বিজিবির নাইক্ষ্যংছড়ি ব্যাটালিয়নের অধিনায়কসহ উর্ধ্বতন কর্মকর্তারা এলাকা পরিদর্শন করেছেন।
এদিকে সীমান্তের ওপার থেকে আসা গুলিতে আহত নাইক্ষ্যংছড়ির ইউপি সদস্য ছাবের হোসেন কক্সবাজার সদর হাসপাতালে চিকিৎসাধীন রয়েছেন। তার বর্তমান অবস্থা আশঙ্কা মুক্ত বলে জানান চিকিৎসক।
এর আগে গত ৪ থেকে ১০ ফেব্রুয়ারি পর্যন্ত কয়েক ধাপে আরাকান আর্মির আক্রমণের মুখে টিকতে না পেরে মিয়ানমারের মোট ৩৩০ জন বিজিপি সদস্য বাংলাদেশে আশ্রয় গ্রহণ করেন। পরে ১৫ ফেব্রুয়ারি উখিয়ার ইনানী নৌ-বাহিনীর জেটিঘাট থেকে তাদের মিয়ানমার কর্তৃপক্ষের কাছে হস্তান্তর করা হয়েছে। আহত ছাবের হোসেন জানান, মিয়ানমার থেকে প্রাণ বাঁচাতে বাংলাদেশে পালিয়ে আসা বর্ডার গার্ড পুলিশের (বিজিপি) সদস্যদের খোঁজ-খবর নেয়ার জন্যে জামছড়ি এলাকার সীমান্তে যান তিনি। বাংলাদেশ-মিয়ানমার সীমান্তের শূন্যরেখার কাছাকাছি দাঁড়িয়ে ফোন করার সময় হঠাৎ একটি গুলি এসে তার বাম পায়ের হাঁটুতে লাগে। এতে তিনি আহত হন।
এদিকে নাইক্ষ্যংছড়ির উপজেলার জামছড়ি সীমান্তের ওপারে মিয়ানমারের অভ্যন্তরে চলছে ব্যাপক গোলাগুলি। সোমবার (১১ মার্চ) বিকেল ৪টা থেকে গোলাগুলির শব্দ সীমান্তের বাসিন্দাদের মাঝে আবার নতুন করে আতঙ্ক সৃষ্টি হয়েছে।
স্থানীয়রা জানান, বিকেলে ইউপি সদস্য ছাবের হোসেন বিজিবির জামছড়ি সীমান্ত চৌকি এলাকায় গিয়ে মিয়ানমার থেকে পালিয়ে আসা বিজিপি সদস্যদের খোঁজখবর নেন। এ সময় স্থানীয় কয়েকজন সাংবাদিকও তার সাথে ছিলেন। এ সময় হঠাৎ একটি গুলি এসে ছাবের হোসেনের বাম পায়ের হাঁটুতে লাগে। পরে স্থানীয় সাংবাদিকরা তাকে উদ্ধার করে উপজেলা স্বাস্থ্য কেন্দ্রে নিয়ে যান। নাইক্ষ্যংছড়ি উপজেলা স্বাস্থ্য ও পরিবার পরিকল্পনা কর্মকর্তা আবু জাফর মোহাম্মদ ছলিম জানান, সীমান্তে গুলিবিদ্ধ ইউপি সদস্য ছাবের হোসেনকে প্রাথমিক চিকিৎসা শেষে কক্সবাজার সদর হাসপাতালে পাঠানো হয়েছে।
",2,1.0,1.0,100.0
20170935,292,"

যুবদলের সাধারণ সম্পাদক মোনায়েম মুন্নার বাসায় মঈন খান
","দীর্ঘ ১১ মাস পর কারামুক্ত বাংলাদেশ জাতীয়তাবাদী যুবদলের কেন্দ্রীয় সাধারণ সম্পাদক আব্দুল মোনায়েম মুন্নার খোঁজ-খবর নিতে যান বিএনপির স্থায়ী কমিটির সদস্য ড. আব্দুল মঈন খান।
মঙ্গলবার (১২ মার্চ) সকালে রাজধানীর শান্তিনগরে মুন্নার বাসায় গিয়ে শারীরিক ও পারিবারিক খোঁজ-খবর নেন তিনি।
কারামুক্ত মুন্নার সঙ্গে সাক্ষাৎ শেষে ড. আব্দুল মঈন খান সাংবাদিকদের বলেন, ‘দেশকে বাঁচাতে হলে সুষ্ঠু নির্বাচনের বিকল্প নেই। জনগণের দাবি আদায় না হওয়া পর্যন্ত রাজপথে থাকবে বিএনপি। খুব শিগগির নতুন কর্মসূচি ঘোষণা করা হবে।’
এ সময় যুবদল কেন্দ্রীয় নির্বাহী কমিটির সহ-দফতর সম্পাদক মিনহাজুল ইসলাম ভূইয়া, ঢাকা মহানগর দক্ষিণ যুবদলের ওমর ফারুক মুন্নাসহ বিপুলসংখ্যক নেতাকর্মী উপস্থিত ছিলেন।
",2,1.0,1.0,100.0
20170592,248,"

সুপ্রিম কোর্ট বার নির্বাচনে মারামারি, তিন সহকারী অ্যাটর্নি জেনারেলকে অব্যাহতি
","সুপ্রিম কোর্ট আইনজীবী সমিতির ২০২৪-২৫ সালের নির্বাচনে ভোট গণনার সময় মারামারির ঘটনায় তিনজন সহকারী অ্যাটর্নি জেনারেলকে অব্যাহতি দেয়া হয়েছে। এ তিনজন হলেন, সহকারী অ্যাটর্নি জেনারেল কাজী বশির আহমেদ, জাকির হোসেন মাসুদ ও শ্যামা আক্তার।গতকাল সোমবার এ বিষয়ে রাষ্ট্রপতির আদেশে প্রজ্ঞাপন জারি করেছে আইন মন্ত্রণালয়ের সলিসিটর অনুবিভাগ। সলিসিটর রুনা নাহিদ আকতার স্বাক্ষরিত প্রজ্ঞাপনে বলা হয়, সুপ্রিম কোর্টের অ্যাডভোকেট জাকির হোসেন, অ্যাডভোকেট কাজী বশির আহমেদ ও অ্যাডভোকেট শ্যামা আক্তারের সহকারী অ্যাটর্নি জেনারেল হিসেবে অত্র মন্ত্রণালয়ে ১২/ ০৬/ ২০১৭ সালে প্রদত্ত নিয়োগ আদেশ বাতিলক্রমে তাদের সহকারী অ্যাটর্নি জেনারেল পদ থেকে অব্যাহতি দেয়া হলো। এ আদেশ অবিলম্বে কার্যকর হবে।অব্যাহতিপ্রাপ্তদের মধ্যে দুইজন অন্য সহকারী অ্যাটর্নি জেনারেল মো: সাইফুর রহমান সিদ্দিকী সাইফকে মারধরের অভিযোগে করা মামলার এজাহারভুক্ত আসামি।
এর আগে শুক্রবার রাতে সুপ্রিম কোর্ট আইনজীবী সমিতির ২০২৪-২৫ সালের নির্বাচনে ভোট গণনার সময়ে মারামারির ঘটনায় রাজধানীর শাহবাগ থানায় একটি মামলা করা হয়। সহকারী অ্যাটর্নি জেনারেল মো: সাইফুর রহমান সিদ্দিকী সাইফ বাদি হয়ে তাকে হত্যা চেষ্টার অভিযোগ শাহবাগ থানায় এ মামলা দায়ের করেন। মামলায় স্বতন্ত্র সম্পাদক প্রার্থী নাহিদ সুলতানা যুথি, বিএনপি সমর্থিত নীল প্যানেলের সম্পাদক প্রার্থী ব্যারিস্টার মো: রুহুল কুদ্দুস কাজলসহ ২০ জনকে আসামি করা হয়। এ ছাড়া মামলায় অজ্ঞাতনামা ৩০-৪০ জনকে আসামি করা হয়।এ মামলায় সম্পাদক প্রার্থী ব্যারিস্টার মো: রুহুল কুদ্দুস কাজলসহ ছয় আইনজীবী গ্রেফতার হয়ে কারাগারে আছেন।শুক্রবার ভোট গণনা নিয়ে মারামারি ও হট্টগোলের পর নির্বাচন পরিচালনা কমিটির আহ্বায়ক সিনিয়র আইনজীবী আবুল খায়ের শুধু সম্পাদক পদে নাহিদ সুলতানা যুথিকে বিজয়ী ঘোষণা করেন।বুধ ও বৃহস্পতিবার এ নির্বাচনে মোট ৫ হাজার ৩১৯ জন আইনজীবী ভোট দিয়েছেন। বৃহস্পতিবার দ্বিতীয় দিনে ভোট দিয়েছেন ২ হাজার ৫৮ জন আইনজীবী। আর বুধবার প্রথম দিনের ভোট দিয়েছেন ৩২৬১ জন আইনজীবী। এ নির্বাচনে মোট ভোটার সংখ্যা সাত হাজার ৮৮৮ জন।
",2,1.0,1.0,100.0
20170583,246,"

 জামিনে মুক্তি পাওয়া বিএনপির নেতাকর্মীরা খাঁচায় পোষা মুরগির মতো :  আব্বাস
","জামিনে মুক্তি পেলেও বিএনপির নেতাকর্মীরা খাঁচায় পোষা মুরগির মতো বলে মন্তব্য করেছেন বিএনপি স্থায়ী কমিটির সদস্য মির্জা আব্বাস। তিনি বলেন, আমরা সাময়িকভাবে মুক্তি পেয়েছি। আমাদের তো খালাস করে দেয়নি। অসুস্থতার জন্য জামিন দিয়েছে। আমরা এখন খাঁচায় পোষা মুরগির মতো অনেকটা। যখন দরকার আবার নিয়ে যাবে।গতকাল দুপুরে নিজ বাসায় এক সংবাদ সম্মেলনে মির্জা আব্বাস এসব কথা বলেন। তিনি বলেন, বিএনপির নেতাকর্মীদেরকে এখনো ইনডাইরেক্টলি বন্দী করে রাখা হয়েছে। আমরা এখনো স্বচ্ছন্দে চলাফেরা করতে পারি না। এই ভয় লাগে কখন পুলিশ আসে কখন নিয়ে যাবে। দেশের জনগণ-জাতি আজকে এরকম বন্দী অবস্থায় দিন কাটাচ্ছে।
গত শনিবার নয়াপল্টনে দলের কেন্দ্রীয় কার্যালয়ের সামনে মহানগর দক্ষিণ বিএনপি আয়োজিত সমাবেশে তার দেয়া বক্তব্য কয়েকটি গণমাধ্যমে বিকৃতভাবে উপস্থাপনের বিষয়টি তুলে ধরতে সংবাদ সম্মেলন ডাকেন মির্জা আব্বাস। তিনি বলেন, কারাগার থেকে মুক্তির পর গত পরশু আমি একটি কর্মসূচিতে অংশগ্রহণ করি। সেই কর্মসূচি ছিল লিফলেট বিতরণ। আমরা জনগণের কাছে তুলে ধরতে চেয়েছি যে, লুটপাটের কারণে দ্রব্যমূল্যের আজকের অসহনীয় ঊর্ধ্বগতি। ওই কর্মসূচিতে আমি কিছু বক্তব্য রেখেছিলাম। আমরা ওই নির্মোহ কথাবার্তা দুই একটি সরকার সমর্থিত সংবাদপত্র বিকৃতভাবে তুলে ধরেছে। তাতে আমার দলের এবং দেশের অনেক মানুষ একটু বিভ্রান্ত হতে পারে সেই বিভ্রান্তি কাটানোর লক্ষ্যে আজকে আমার এই সংবাদ ব্রিফিং। তিনি বলেন, আমার বক্তব্য ছিল এরকম যে, আওয়ামী লীগ জনগণের কোনো দাবি মেনে নেয়নি। ফলে বিএনপি নির্বাচনে যায়নি। জনগণের দাবি যদি মেনে নিতো বিএনপি নির্বাচনে যেতো। তারা কোনো দাবি মানে নাই। এই বক্তব্যটাই কয়েকটি পত্রিকা টুইস্ট করেছে। বহু কথাবার্তা, বিভ্রান্তি সৃষ্টি হতে পারে সেজন্য আজকে আমি এখানে এটা পরিষ্কার করলাম।
মির্জা আব্বাস বলেন, এই সরকার তত্ত্বাবধায়ক সরকারের দাবি মানে না, এই সরকার নিরপেক্ষ নির্দলীয় সরকারের দাবি মানে নাই, এই সরকার নির্বাচনে কমিশন পুনর্গঠন চেয়েছিলাম সেটাও মানে নাই। ওরা কিছুই মানে নাই। ফলশ্রুতিতে বিএনপি কিংবা এদেশের গণতান্ত্রিক কোনো রাজনৈতিক দল নির্বাচনে অংশগ্রহণ করে নাই। সেই কারণে আপনারা দেখেছেন দেশের মানুষ আওয়ামী লীগকে প্রত্যাখ্যান করে ৭ জানুয়ারি ভোটকেন্দ্রে যায়নি। সরকারের বিভিন্ন প্রক্রিয়ার মাধ্যমে বিএনপি ও সমমনা দলগুলো নির্বাচনের বাইরে রাখার চেষ্টা করেছে আমি সেটাই বলতে চেয়েছিলাম। এই সরকার থাকলে নির্বাচনে যাবো না। কিন্তু আমার এই বক্তব্যকে এমনভাবে উপস্থাপন করা হয়েছে যাতে বিভ্রান্তি সৃষ্টি হয়। মির্জা আব্বাস বলেন, সাংবাদিক ভাইদের অনুরোধ জানাব, দেশটা একটা বিপদের মধ্যে আছে। এদেশ লুটপাটের স্বর্গরাজ্যে পরিণত হয়েছে। একজন মন্ত্রী বরই দিয়ে ইফতার করতে বলেছেন। সেই মন্ত্রীর বোধ হয় অভিজ্ঞতা নাই যে, খালি পেটে বরই খেলে যে কত মারাত্মক সমস্যা হতে পারে। জানেন না এই কারণ উনারা খেজুর, আঙ্গুর, বিভিন্ন দামি ফল-ফ্রুট দিয়ে ইফতার করে থাকেন। জনগণকে তারা বরই খেতে বলে, বেগুনির বদলে পেঁপে খেতে বলে। এসব ওদের জন্য না।
রোজা জনগণের জন্য স্বস্তিদায়ক হবে না : মির্জা আব্বাস আরো বলেন, রমজান শুরু হয়েছে। আমি আওয়ামী লীগের শাসনামলে কোনো একটা সময় পাইনি যে, এই দেশের লোক স্বস্তিতে রমজান পালন করেছে। গাজা যেখানে নারকীয় হত্যাকাণ্ড হয়েছে সেই গাজায়ও ঈদের মতো রমজান মাস শুরু করেছে। আমাদের দেশে সেই অবস্থা নাই। যখন তারাবির নামাজ পড়তে যাবেন দেখবেন যে, বিদ্যুৎ নাই হঠাৎ করে অন্ধকার হয়ে গেছে। বাজারে যাবেন কিছু কিনতে দেখবেন কিনতে কিনতে টাকা নাই, শেষ হয়ে গেছে।বর্তমান জেলখানার চিত্র : মির্জা আব্বাস বলেন, এবারের মতো জেল কিন্তু আমি কখনো খাটি নাই। সেই ১৯৭৮ সাল থেকে আমার জেলজীবন শুরু হয়েছে। আমি নিরেট মাটির ফ্লোরের মধ্যে শুয়েছি, নট সিমেন্ট, নিরেট মাটির মধ্যে শুয়েছি, অ্যালুমিনিয়ামের ভাঙাচোরা আঁকাবাঁকা প্লেটে খেয়েছি। প্রথম যখন জেল খাটি তখন আমার বয়স ২৭ বছর, আজকে আমার বয়স ৭৭ ছুঁইছুঁই। এবারের জেলখানা একটু ব্যতিক্রম। তিনি বলেন, সবাই সব সুবিধা পাচ্ছে। যখনই আমরা বলি আমরা একটু বাইরে হাঁটবো, আমার ডায়াবেটিস আছে, আমার হার্টের সমস্যা আছে, তখন বলে না স্যার হাঁটা যাবে না। আমরা বলি, ওই যে হাঁটছে তারা বলেন, ওরা আর আপনারা এক নন, দেয়া যাবে না। যেটা আমার প্রয়োজন সেটা দিতে ওদের বাধা। এভাবে কোনো সুবিধা জেলখানায় আমাদেরকে দেয়া হয়নি। এমনকি চিকিৎসা সুবিধাও তারা দেয়নি। তিনি বলেন, এবারের জেল ছিল সব দিক থেকে কষ্টকর। এক সময় বয়স ছিল তখন কিছু মনে হয়নি। এখন বয়স হয়েছে। এবার যখন জেলে ঢুকি আমার এক ট্রাংক ভর্তি ওষুধ ছিল অর্থাৎ ত্রিশ ইঞ্চি বাই বাইশ ইঞ্চি একটা ট্রাংক ছিল যাতে সব রকমের ওষুধ ছিল।তারপরও কোনো ওষুধ কোন সময়ে লেগে যায় ঠিক তো নাই। এই অবস্থা নিয়ে আমরা জেল থেকে মুক্তি পেয়েছি।
আ’লীগের নেতারা সারাক্ষণ বিএনপিকে নিয়ে আতঙ্কিত : সেলিমা রহমানআওয়ামী লীগের নেতারা সারাক্ষণ বিএনপিকে নিয়ে আতঙ্কিত বলে মন্তব্য করেছেন বিএনপির স্থায়ী কমিটির সদস্য বেগম সেলিমা রহমান। গতকাল নয়াপল্টনে জাতীয়তাবাদী মহিলা দল ঢাকা মহানগর দক্ষিণের সম্মেলন উদ্বোধন অনুষ্ঠানে এ কথা বলেন তিনি। এ সময় মহিলা দলের সভাপতি আফরোজা আব্বাস ও সাধারণ সম্পাদক সুলতানা আহমেদকে নিয়ে সম্মেলন উদ্বোধন করেন তিনি। ঢাকা মহানগর দক্ষিণ মহিলা দলের নেতাকর্মীরাও এ সময় উপস্থিত ছিলেন।
সেলিমা রহমান বলেন, ৭ জানুয়ারির এটা কোনো নির্বাচন নয়, আওয়ামী লীগের অনুষ্ঠান। এর মধ্য দিয়ে একটা প্রহসনের নাটক সৃষ্টি করে সরকারের বৈধতা করার চেষ্টা করছে। সেই জন্য তারা সরকার গঠন করেছে। এটা কোনো ভোট হয়নি জানিয়ে তিনি বলেন, এটা একটা সিলেকশন হয়েছে। আওয়ামী লীগের নেতারা সারাক্ষণ বিএনপিকে নিয়ে আতঙ্কিত। বাংলাদেশের যেকোনো আন্দোলনে নারী অগ্রণী ভূমিকা পালন করে থাকে জানিয়ে তিনি বলেন, মুক্তিযুদ্ধে নারীরা অংশগ্রহণ করেছে, অনেক নারী তার স্বামী, সন্তানকে এগিয়ে দিয়েছে, অনেক নারী লাঞ্ছিত হয়েছে। ’৬৯-এর গণ-আন্দোলন বলেন আর ’৯০-এর স্বৈরাচারবিরোধী আন্দোলন বলেন সবখানে নারী একটা বিশেষভাবে ভূমিকা পালন করেছে। আন্দোলনে আমাদের নারীনেত্রীদের গ্রেফতার করে নির্যাতন করেছে সরকার এমন অভিযোগ করে সেলিমা রহমান বলেন, চলমান আন্দোলন বেগবান করতে ভূমিকা রাখবে তাদের নারী নেতৃত্বও।এ সময় মহিলা দলের সভানেত্রী আফরোজা আব্বাস ও সাধারণ সম্পাদক সুলতানা আহমেদসহ বিভিন্ন পর্যায়ের নেতৃবৃন্দ উপস্থিত ছিলেন।
 
",2,1.0,1.0,100.0
20170562,244,"
	বিভিন্ন স্থানে সাহরি-ইফতারির প্যাকেট বিতরণ 
জামায়াতের আমির ডা: শফিকের মুক্তিলাভ
","বাংলাদেশ জামায়াতে ইসলামীর আমির ডা: শফিকুর রহমান কারাগার থেকে মুক্তি লাভ করেছেন। দীর্ঘ ১৫ মাস কারাভোগের পর গতকাল সোমবার বিকেল সোয়া ৩টার দিকে গাজীপুরের কাশিমপুর কেন্দ্রীয় কারাগার থেকে তিনি মুক্তি লাভ করেন। কারাগারের ফটকে জামায়াত আমিরকে রিসিভ করেন জামায়াতে ইসলামীর সেক্রেটারি জেনারেল সাবেক এমপি অধ্যাপক মিয়া গোলাম পরওয়ার, সহকারী সেক্রেটারি জেনারেল অ্যাডভোকেট এহসানুল মাহবুব জোবায়ের, অ্যাডভোকেট মোয়াজ্জেম হোসেন হেলাল, গাজীপুর মহানগরী আমির জামাল উদ্দিন প্রমুখ। ২০২২ সালের ১২ ডিসেম্বর রাজধানী ঢাকার নিজ বাসা থেকে গ্রেফতার হয়েছিলেন ডা: শফিকুর রহমান। তিনি উচ্চ আদালতের নির্দেশে জামিনপ্রাপ্ত হন। জামায়াতের এক বিবৃতিতে জানানো হয়, ডা: শফিকুর রহমান কারাগার থেকে বের হয়ে দেশবাসীকে সালাম জানিয়েছেন এবং দেশবাসী সবার কাছে দোয়া কামনা করেছেন।
ঢাকা মহানগরী দক্ষিণ : জামায়াতে ইসলামী ঢাকা মহানগরী দক্ষিণের থানা শাখাগুলোর উদ্যোগে গতকাল রাজধানীর গেন্ডারিয়া, যাত্রাবাড়ী-শ্যামপুর থানায় বঞ্চিত অসহায় ও অসচ্ছল পরিবারের মধ্যে পবিত্র মাহে রমজান উপলক্ষে সাহরি ও ইফতারির ফুড প্যাকেট বিতরণ করা হয় এবং ডেমরায় সর্বসাধারণের জন্য বিনামূল্যে সুপেয় পানির ফিল্টার স্থাপন করা হয়েছে। দলটির কেন্দ্রীয় নির্বাহী পরিষদ সদস্য ও ঢাকা মহানগরী দক্ষিণের আমির নূরুল ইসলাম বুলবুল, কেন্দ্রীয় মজলিসে শূরা সদস্য ও ঢাকা মহানগরী দক্ষিণের নায়েবে আমির অ্যাডভোকেট ড. হেলাল উদ্দিন এবং কেন্দ্রীয় মজলিসে শূরা সদস্য ও ঢাকা মহানগরী দক্ষিণের সহকারী সেক্রেটারি মুহা: দেলাওয়ার হোসেন পৃথক অনুষ্ঠানে প্রধান অতিথি হিসেবে উপস্থিত থেকে এ খাদ্যসামগ্রী বিতরণ ও সুপেয় পানির ফিল্টার উদ্বোধন করেন। নূরুল ইসলাম বুলবুল বলেন, নিত্যপণ্যের লাগামহীন ঊর্ধ্বগতি ও দারিদ্র্যের কশাঘাতে দেশের মানুষ আজ দিশেহারা। চাল, ডাল, আলু, পেঁয়াজ, তেলসহ নিত্যপ্রয়োজনীয় দ্রব্যসামগ্রী অসহায় ও নি¤œ আয়ের মানুষের ক্রয়ক্ষমতার বাইরে চলে গেছে। বারবার ষড়যন্ত্র করে ক্ষমতায় আসা আওয়ামী লীগ সরকার দুর্নীতিতে আকণ্ঠ নিমজ্জিত হয়ে জনগণকে শোষণ করে চলেছে। এই পরিস্থিতির মধ্যেও জামায়াত তার সীমিত সামর্থ্যরে আলোকে সমাজের সুবিধাবঞ্চিত অসহায় মানুষের মুখে হাসি ফুটাতে নিরলসভাবে কাজ করছে। আল্লাহর সন্তুষ্টি অর্জনের লক্ষ্যে জামায়াতের এ প্রচেষ্টা ভবিষ্যতেও অব্যাহত থাকবে ইনশাআল্লাহ।
ঢাকা মহানগরী উত্তর : জামায়াতে ইসলামী ঢাকা মহানগরী উত্তরের তেজগাঁও দক্ষিণ থানা শাখার উদ্যোগে গতকাল ইফতার ফুড প্যাকেট বিতরণ করা হয়। রাজধানীর একটি মিলনায়তনে এ উপলক্ষে আয়োজিত এক অনুষ্ঠানে জামায়াতে ইসলামীর কেন্দ্রীয় কর্মপরিষদ সদস্য ও ঢাকা মহানগরী উত্তরের নায়েবে আমির আব্দুর রহমান মূসা প্রধান অতিথি ছিলেন। থানা আমির ইঞ্জিনিয়ার নো’মান আহমেদীর সভাপতিত্বে অনুষ্ঠানে বিশেষ অতিথি ছিলেন কেন্দ্রীয় মজলিসে শূরা সদস্য ও হাতিরঝিল অঞ্চল পরিচালক হেমায়েত হোসাইন ও ঢাকা মহানগরী উত্তরের কর্মপরিষদ সদস্য ও প্রচার-মিডিয়া সম্পাদক আতাউর রহমান সরকার। উপস্থিত ছিলেন বিশিষ্ট সমাজসেবক ডা: সৈয়দ তৌফিকুল ইসলাম, থানা কর্মপরিষদ সদস্য ফরিদ আহমদ রুবেল ও আলী আকবর হোসাইন প্রমুখ। এছাড়া তেজগাঁও উত্তর থানার উদ্যোগে রাজধানীর একটি মিলনায়তনে ইফতার ফুড প্যাকেট বিতরণ করা হয়।
",2,1.0,1.0,100.0
20170557,243,"

বর্তমান সরকার সুপ্রিম কোর্টকেও অপবিত্র করেছে : রিজভী
","বর্তমান মাফিয়া সরকার মানুষের শেষ আশ্রয়স্থল সুপ্রিম কোর্টকেও অপবিত্র করেছে মন্তব্য করে বিএনপির সিনিয়র যুগ্ম মহাসচিব অ্যাডভোকেট রুহুল কবির রিজভী বলেছেন, ‘মিথ্যা অজুহাতে অবৈধভাবে সুপ্রিম কোর্ট আইনজীবী সমিতির সাবেক নির্বাচিত সাধারণ সম্পাদক রুহুল কুদ্দুস কাজলকে গ্রেফতার করা হয়েছে। কারণ এই নির্বাচনে আইনজীবীদের ভোটের প্রতিফলন ঘটেনি। ভোটের প্রতিফলন ঘটলে এবারো তিনি সাধারণ সম্পাদক নির্বাচিত হতেন। আওয়ামী লীগ বনাম আওয়ামী লীগের এই নির্বাচন কৃত্রিম সঙ্ঘাত সৃষ্টি করেছে। তারা নিজেরা নিজেরা মারামারি করেছে।গতকাল সোমবার দুপুরে যুবদল ঢাকা মহানগর দক্ষিণের উদ্যোগে সুপ্রিম কোর্ট আইনজীবী সমিতির সাবেক নির্বাচিত সাধারণ সম্পাদক রুহুল কুদ্দুস কাজলকে গ্রেফতারের প্রতিবাদে বিক্ষোভ মিছিল শেষে সংক্ষিপ্ত বক্তব্যে তিনি এসব কথা বলেন। এর আগে বিএনপির কেন্দ্রীয় কার্যালয়ের সামনে থেকে রিজভীর নেতৃত্বে বিক্ষোভ মিছিল শুরু করতে গেলে পুলিশ বাধা দেয়, পরে পুলিশি বাধা উপেক্ষা করে মিছিলটি নাইটেঙ্গেল মোড় ঘুরে ফের নয়াপল্টনের সামনে এসে শেষ হয়।
রিজভী বলেন, অ্যাডভোকেট জুতি কার স্ত্রী? যুবলীগের সভাপতির স্ত্রী। তার গ্রুপের লোকজন আওয়ামী লীগের মনোনীত প্রার্থীর গ্রুপের লোকজনের সাথে মারামারি করেছে। আর সরকার কাদের বিরুদ্ধে মামলা করল? যারা এই সঙ্ঘাতের সাথে জড়িত তাদের বিরুদ্ধে মামলা নেই। কাউকে গ্রেফতার করা হচ্ছে না। মামলা দেয়া হলো বিএনপি সমর্থিত সুপ্রিম কোর্টের জনপ্রিয় ও মেধাবী আইনজীবী ব্যারিস্টার রুহুল কুদ্দুস কাজলের নামে। গ্রেফতারের পর তাকে চার দিনের রিমান্ডে নেয়া হয়েছে। একজন প্রখ্যাত আইনজীবীকে চার দিনের রিমান্ড এটা কেবল ডাকাতদের সরকার হলেই করতে পারে। একজন মাফিয়া এবং সিন্ডিকেটবাজ সরকারই কেবল একজন আইনজীবীকে মামলা দিয়ে রিমান্ডে নিতে পারে। আমরা এর তীব্র নিন্দা জানাই।
বিএনপির এই মুখপাত্র বলেন, যারা ব্যালট বাক্স ছিনতাই করল, মারামারি করল হানাহানি করল তাদেরকে গ্রেফতার করা হয়নি। কারণ তারাও তো শেখ হাসিনার লোক। দেশের সর্বোচ্চ একটা প্রতিষ্ঠান যেখানে মানুষের শেষ আশ্রয়স্থল সেই সুপ্রিম কোর্টকে অপবিত্র করেছে আওয়ামী আইনজীবীরা। আর গ্রেফতার করা হলো রুহুল কুদ্দুস কাজলকে। এই গ্রেফতার অবৈধ এই রিমান্ড অবৈধ। এই মুহূর্তে রিমান্ড বাতিল করে অবিলম্বে তার নিঃশর্ত মুক্তির জোর দাবি জানাচ্ছি।এ সময় আরো উপস্থিত ছিলেন- কেন্দ্রীয় বিএনপির নির্বাহী কমিটির সদস্য অধ্যাপক আমিনুল ইসলাম, শেখ মো: শামীম, কেন্দ্রীয় মৎস্যজীবী দলের সদস্যসচিব আব্দুর রহিম, কেন্দ্রীয় যুবদলের সাবেক সহ-সভাপতি আলী আকবর চুন্নু, কেন্দ্রীয় স্বেচ্ছাসেবক দলের সহসভাপতি ডা: জাহিদুল কবির, কেন্দ্রীয় ছাত্রদলের সাবেক সহসভাপতি এজমল হোসেন পাইলট, হুমায়ুন কবির, সাজ্জাদ হোসেন উজ্জ্বল, আশরাফ উদ্দিন আহমেদ রুবেল, কেন্দ্রীয় যুবদলের সাহিত্য ও প্রকাশনা সম্পাদক মেহবুব মাসুম শান্ত, স্বেচ্ছাসেবক দলের সাবেক যুগ্ম সম্পাদক মাহবুবুর রশিদ, বিএনপি নেতা জাকির হোসেন, কেন্দ্রীয় ছাত্রদলের সাবেক যুগ্ম সাধারণ সম্পাদক ইয়াসিন আলী, ঢাবি ছাত্রদলের সাবেক সাংগঠনিক সম্পাদক মাসুদুর রহমান মাসুদ, যুগ্ম সম্পাদক রাজু আহমেদ, যুবদল নেতা মন্জুর রহমান, মৎস্যজীবী দলের যুগ্ম আহ্বায়ক সেলিম মিয়া, জাকির হোসেন খান, জাহাঙ্গীর আলম সনি, শাহ আলম, সেলিম মাস্টার, ঢাকা কলেজ ছাত্রদলের সহ-সাধারণ সম্পাদক শাহ পরান, ঢাকা মহানগর পূর্ব ছাত্রদল নেতা শাহ আমান উল্লাহসহ নেতৃবৃন্দ।
",2,1.0,1.0,100.0
20171269,334,"

নিউক্যাসলকে হারিয়ে ইউরোপের আশা টিকিয়ে রাখলো চেলসি
","নিউক্যাসলকে প্রিমিয়ার লিগের একমাত্র ম্যাচে ৩-২ গোলে পরাজিত করে আগামী মৌসুমে ইউরোপীয়ান ফুটবলে খেলার স্বপ্ন ধরে রেখেছে চেলসি।
সোমবার নিকোলাস ইভান গনসালেস বলেন, কোল পালমার ও মিখাইলো মাড্রিকের গোলে স্ট্যামফোর্ড ব্রিজে স্বাগতিকদের জয় নিশ্চিত হয়। এই জয় সত্ত্বেও চেলসি টেবিলের ১১তম স্থানেই রয়েছে। তবে সপ্তম স্থানে থাকা ওয়েস্ট হ্যামের সাথে পয়েন্টের ব্যবধান চারে নামিয়ে এনেছে ব্লুজরা। এই স্থানে থাকতে পারলে কমপক্ষে ইউরোপা কনফারেন্স লিগে খেলা নিশ্চিত হবে চেলসির।এ দিকে, মৌসুমের ১২তম পরাজয়ে ম্যাগপাইরা চেলসির থেকে এক পয়েন্ট এগিয়ে ১০ম স্থানে রয়েছে। এই পরাজয়ে নিউক্যাসল বস এডি হোয়ের উপর চাপ আরো বাড়লো। গত আসরে ২০ বছরের মধ্যে প্রথম চ্যাম্পিয়ন্স লিগে খেলার যোগ্যতা অর্জন করা সৌদি মালিকানাধানী নিউক্যাসল এবার নিজেদের প্রমাণে ব্যর্থ হয়েছে।
যদিও চেলসি বস মরিসিও পোচেত্তিনো নিজেদের সমর্থকদের চাপের মধ্যে রয়েছে। বিশেষ করে গত সপ্তাহে ব্রেন্টফোর্ডের সাথে ২-২ গোলের ড্রয়ের ম্যাচটির পর আর্জেন্টাইন এই কোচের ছাঁটাইয়ে সরব হয়ে ওঠে চেলসি সমর্থকরা। চেলসিতে প্রথম মেয়াদের সময়টা মোটেই ভালো যাচ্ছে না টটেনদহ্যামের সাবেক এই বসের। তার মধ্যে গত মাসে লিভারপুলের কাছে লিগ কাপের ফাইনালে বড় পরাজয়ে হতাশা আরো বেড়েছে। কিন্তু বেশ কিছু তরুণ খেলোয়াড়কে দলে ভেড়ানোর সাহসী সিদ্ধান্তের কারণে পোচেত্তিনো প্রশংসিত হয়েছেন। ভবিষ্যতের কথা চিন্তা করে চেলসিকে এই খেলোয়াড়রা নি:সন্দেহে দীর্ঘমেয়াদে সেবা দিতে পারবে।
চেলসির হয়ে প্রথম মৌসুমে এ নিয়ে জ্যাকসন ১২ গোল করলেন। ছয় মিনিটে পালমারের শটে ফ্লিক করে তিনি বল জালে জড়ান। যদিও প্রথমার্ধের বাকি সময়টা নিউক্যাসলই আধিপত্য দেখিয়েছে। এটি অবশ্য এবারের মৌসুমে চেলসির জন্য নিয়মিত ঘটনা। ৩৬ মিনিটে অ্যান্থনি গর্ডন ইনজুরিতে পড়ে মাঠ ছাড়লে নিউক্যাসলের দূর্ভাগ্যের শুরু হয়। যদিও বিরতির দুই মিনিট আগে আলেক্সান্দার ইসাক দারুণ ফিনিশিংয়ে নিউক্যাসলকে সমতায় ফিরিয়েছেন।
এবারের মৌসুমে প্রায় পুরোটা সময় যে কয়জন নতুন খেলোয়াড়ের উপর চেলসি ভরসা করেছে, তাদের মধ্যে পালমার অন্যতম। ইংলিশ এই তরুণ মিডফিল্ডার ৫৭ মিনিটে অসাধারন গোলে চেলসিকে আবারো এগিয়ে দেন। অ্যানজো ফার্নান্দেজের ক্রসে শক্তিশালী শটে পালমার প্রিমিয়ার লিগ মৌসুমের ১১তম গোল পূরণ করেন। মাত্র এক বছর আগে ৮৮ মিলিয়ন পাউন্ডে চেলসিতে যোগ দেয়া মাড্রিক বেশ কয়েকজন কোচের জন্যই হতাশার কারণ হয়ে দাঁড়িয়েছিলেন। এই ইউক্রেনিয়ান অবশ্য কাল হতাশ করেননি। নিউক্যাসল রক্ষনভাগকে ফাঁকি দিয়ে ব্লুজদের হয়ে ৪৬ ম্যাচে ষষ্ঠ গোল করেন মাড্রিক। ম্যাচের একেবারে শেষ মিনিটে জ্যাকব মার্ফি কোনাকুনি শটে স্বাগতিকদের হয়ে এক গোল পরিশোধ করেন। কিন্তু তখন আর ম্যাচে ফিরে আসার কোন সময় ছিল না।
সূত্র : বাসস/এএফপি
",2,1.0,1.0,100.0
20170243,206,"
	চট্টগ্রামে আমীর খসরু 
৭ জানুয়ারির নির্বাচন অনেকটা মিলিটারি ক্যুর মতো
","বিএনপির স্থায়ী কমিটি সদস্য আমীর খসরু মাহমুদ চৌধুরী বলেছেন, ৭ জানুয়ারির নির্বাচনে আওয়ামী রেজিমে যারা আছে তারা ক্যু করেছে। এটা হচ্ছে মিলিটারি ক্যুর মতো। এটিকে আমরা নির্বাচন বলতে পারি না, এটিকে আমরা বলি গণভোট। কারণ নির্বাচনে সাধারণ জনগণ অংশগ্রহণ করেনি। আমরা বলেছি যাবেন না, জনগণ যায়নি। তারা বলেছে, না গেলে ভাতা কেটে নেবে। হুমকি দেয়া হয়েছে। তারপরও জনগণ যায়নি। ৯৫ শতাংশ মানুষ নির্বাচন প্রত্যাখ্যান করেছে। এরপরও কেউ ক্ষমতা দখল করে থাকতে চাইলে সেটা তাদের বড় সমস্যা। আমীর খসরু বলেন, জনগণকে নির্বাচনী প্রক্রিয়ার বাইরে রেখে ও তাদের ভোট কেড়ে নিয়ে যখন জোর করে বারবার ক্ষমতা দখল করবেন, তখন আপনার মুখ দিয়ে যা ইচ্ছে আপনি বলতে পারবেন। জনগণ তখন কি ভাবছে বা কি করছে অথবা কি চাইছে তখন সেটা আর বিবেচ্য থাকে না। তিনি বলেন, বিএনপির আন্দোলন ও কর্মসূচি চলমান আছে। যতদিন বাংলাদেশের মানুষের গণতান্ত্রিক ও সাংবিধানিক অধিকার ফিরে না পাবে এ আন্দোলন অব্যাহত থাকবে।
গতকাল সোমবার দুপুরে কাজীর দেউরী নাসিমন ভবনস্থ দলীয় কার্যালয়ের মাঠে পবিত্র মাহে রমজান উপলক্ষে চট্টগ্রাম মহানগর বিএনপির পক্ষ থেকে সাহরি ও ইফতার সামগ্রী বিতরণকালে প্রধান অতিথির বক্তব্যে তিনি এসব কথা বলেন। এতে বক্তব্য রাখেন চট্টগ্রাম মহানগর বিএনপির আহ্বায়ক ডা: শাহাদাত হোসেন ও সদস্য সচিব আবুল হাশেম বক্কর। আমীর খসরু বলেন, এমন সময়ে এ ইফতারসামগ্রী বিতরণ করা হচ্ছে যখন বাংলাদেশের পাঁচ কোটির ওপরে মানুষ অনাহারে দিন কাটাচ্ছে। এ সময়ে চট্টগ্রাম মহানগর বিএনপির এ উদ্যোগ কিছু মানুষের জীবনে অন্তত স্বস্তি ফিরিয়ে আনতে পারবে। অন্তত কয়েক বেলা তারা খেতে পারবে, ইফতার করতে পারবে। বিএনপির কাজ এ রকমই হতে হবে। আমীর খসরু বলেন, ভোট কেন্দ্রে না গিয়ে আপনারা গণতন্ত্রের পক্ষে অবস্থান নিয়েছেন। অভাব থাকা সত্ত্বেও, সন্ত্রাসী ও পুলিশ দিয়ে হুমকি দেয়া সত্ত্বেও আপনারা ভোট কেন্দ্রে যাননি। এটি আমাদের আন্দোলনের সুফল। যে আন্দোলনে আমাদের শত শত নেতাকর্মী নিহত হয়েছে, লাখ লাখ নেতাকর্মী ঘরছাড়া হয়েছে, জেলে গিয়েছে। এত সমস্যার মধ্যেও আমাদের নেতাকর্মীরা আন্দোলন করে গেছেন। বাংলাদেশের মানুষ তাদের সাথে ছিলেন। এটিই বাংলাদেশ।
ডা: শাহাদাত হোসেন বলেন, রাষ্ট্রযন্ত্রকে নিজের যন্ত্র বানিয়ে ক্ষমতায় থাকা যায়, কিন্তু মানুষের মন জয় করা যায় না। বিএনপি নেতাকর্মীরা মানুষের হৃদয়ে। আর জনবিরোধী সরকারের জনগণের জন্য কোনো মায়া নেই। কারণ তাদের তো জবাবদিহি করতে হয় না। দ্রব্যমূল্য বৃদ্ধিতে সারা দেশের মানুষের এমনিতেই নাভিশ্বাস উঠে গেছে। এ সময় উপস্থিত ছিলেন মহানগর বিএনপির সি. যুগ্ম আহ্বায়ক এম এ আজিজ, যুগ্ম আহ্বায়ক মোহাম্মদ মিয়া ভোলা, এস এম সাইফুল আলম, শফিকুর রহমান স্বপন, কাজী বেলাল উদ্দিন, ইয়াছিন চৌধুরী লিটন, মো: শাহ আলম, ইসকান্দর মির্জা, আবদুল মান্নান, আহ্বায়ক কমিটির সদস্য এস এম আবুল ফয়েজ, আর ইউ চৌধুরী শাহীন, জাহাঙ্গীর আলম দুলাল, মো: কামরুল ইসলাম, থানা বিএনপির সভাপতি মন্জুর রহমান চৌধুরী, মো: সালাউদ্দীন, মো: সেকান্দর, থানা সাধারণ সম্পাদক জাকির হোসেন, মাঈনুউদ্দীন চৌধুরী মাঈনু, মহানগর বিএনপি নেতা নুরুল আকবর কাজল, অধ্যাপক জন্টু বড়ুয়া, মো: ইদ্রিস আলী, আলী আজম চৌধুরী, কেন্দ্রীয় যুবদলের সদস্য সাইফুর রহমান শপথ প্রমুখ।
 
",2,1.0,1.0,100.0
20170250,207,"

গুম ও হত্যার শিকার নেতাকর্মীর পরিবারের পাশে মহানগর উত্তর বিএনপি
","সরকার বিরোধী আন্দোলনে বিভিন্ন সময় গুম হওয়া ও হত্যার শিকার নেতাকর্মীর পরিবারের পাশে দাঁড়িয়েছেন ঢাকা মহানগর উত্তর বিএনপির সদস্যসচিব আমিনুল হক। বিএনপির ভারপ্রাপ্ত চেয়ারম্যান তারেক রহমানের নির্দেশে তিনি এসব পরিবারের পাশে দাঁড়ান।গতকাল সোমবার রাজধানীর রূপনগর ও পল্লবী এলাকায় বিগত দিনে গুম হওয়া পল্লবী থানা যুবদলের সাবেক সাধারণ সম্পাদক নুরে আলম, পল্লবী থানা ছাত্রদলের সাবেক যুগ্ম আহ্বায়ক তরিকুল ইসলাম তারা এবং ২০২২ সালের ৭ ডিসেম্বর নয়াপল্টন কেন্দ্রীয় কার্যালয় সামনে পুলিশের গুলিতে নিহত পল্লবী থানা স্বেচ্ছাসেবকদলের নেতা মকবুল হোসেনের বাসায় রমজানের উপহারসামগ্রী দেন বিএনপির কেন্দ্রীয় ক্রীড়াবিষয়ক সম্পাদক আমিনুল হক।
আমিনুল হক বলেন, আওয়ামী লীগ যখনই ক্ষমতায় এসেছে তখনই এ দেশের বিরোধী মতের মানুষকে গুম করেছে, হত্যা করেছে, নির্যাতন করেছে। ১৯৭৫ সালে বাকশাল গঠনের মধ্য দিয়ে বিরোধী দলের নেতাকর্মীদের বিরুদ্ধে হত্যা ও গুমের রাজনীতি শুরু করে আওয়ামী লীগ। সেই আওয়ামী লীগ আবারো গুপ্তপথে ক্ষমতায় এসে তাদের বীভৎস দাঁত দেখাচ্ছে।তিনি বলেন, আওয়ামী লীগ শুধু হত্যা, গুম, খুন করেই ক্ষান্ত থাকে না। তারা ভাতেও মারছে। ৭৪ সালে দুর্ভিক্ষ হয়েছে। আর এবারো নিরব দুর্ভিক্ষ নিয়ে এসেছে দেশে। পবিত্র রমজানে খেটে খাওয়া মানুষ, নিম্নবিত্ত ও মধ্যবিত্তের নাভিশ্বাস উঠেছে। তাদের সীমাহীন লুটপাটের কারণে দেশে দুর্ভিক্ষ অবস্থা বিরাজ করছে। এদের হাত থেকে রক্ষা পেতে আন্দোলনের বিকল্প নেই। জনগণের আন্দোলনের মধ্য দিয়ে এদেরকে ক্ষমতার মসনদ থেকে টেনে হিচড়ে নামাতে হবে।
",2,1.0,1.0,100.0
20170266,209,"

 সারি-ইমনের হ্যাটট্রিকে মোহামেডানের জয়
","গ্রীন ডেল্টা ইন্স্যুরেন্স প্রিমিয়ার ডিভিশন হকি লিগে টানা দ্বিতীয় জয় পেল মোহামেডান স্পোর্টিং ক্লাব লিমিটেড। মওলানা ভাসানী জাতীয় হকি স্টেডিয়ামে গতকাল দিনের দ্বিতীয় ম্যাচে ভিক্টোরিয়ার বিপক্ষে ফায়জাল বিন সারি এবং দ্বীন ইসলাম ইমনের হ্যাটট্রিকে ১০-১ গোলের বিশাল ব্যবধানে জেতে সাদা-কালোরা। এর আগে নিজেদের প্রথম ম্যাচে আজাদ স্পোর্টিং ক্লাবকে ৪-০ গোলে হারিয়েছিল মোহামেডান। অপর দিকে লিগে টানা দ্বিতীয় হারের স্বাদ পেল ভিক্টোরিয়া। এর আগে বাংলাদেশ স্পোর্টিং ক্লাবের কাছে ৬-৪ গোলের ব্যবধানে হেরেছিল দলটি।সাধারণ বীমা ৪-১ বাংলাদেশ স্পোর্টিং ক্লাবদিনের প্রথম খেলায় বাংলাদেশ স্পোর্টিং ক্লাবের বিরুদ্ধে ৪-১ গোলের ব্যবধানে জেতে সাধারণ বীমা। নিজেদের প্রথম ম্যাচে অ্যাজাক্স স্পোর্টিং ক্লাবের বিরুদ্ধে ২-১ গোলের ব্যবধানে পরাজিত হলেও এ জয়ের মধ্য দিয়ে পয়েন্টের দেখা পেল বীমা। অন্য দিকে ভিক্টোরিয়ার বিরুদ্ধে ৬-৪ ব্যবধানে জয় পেলেও গতকাল বীমার কাছে হার নিয়ে মাঠ ছেড়েছে বাংলাদেশ এসসি। ভিক্টোরিয়ার হয়ে অমিত (ভারত) দু’টি, পারভেজ ও আশু (ভারত) একটি করে গোল করেন। ৪৮ মিনিটে বাংলাদেশ এসসির রাকিব পেনাল্টি কর্নার থেকে এক গোল শোধ দেন।
",2,1.0,1.0,100.0
20171246,331,"

রোজায় দুই শিফটের স্কুলে ক্লাসের ব্যাপারে নতুন নির্দেশনা
","রমজানে স্কুল খোলা রাখার ব্যাপারে আপিল বিভাগের রায়ের পর দুই শিফটের মাধ্যমিক ও নিম্নমাধ্যমিক বিদ্যালয়গুলো কিভাবে ক্লাস চালাবে, তা নিয়ে নতুন নির্দেশনা দিয়েছে শিক্ষা মন্ত্রণালয়।
মঙ্গলবার (১২ মার্চ) মন্ত্রণালয়ের মাধ্যমিক ও উচ্চশিক্ষা বিভাগের উপসচিব মোসাম্মৎ রহিমা আক্তারের সই করা বিজ্ঞপ্তিতে এ বিষয়ে বিস্তারিত জানানো হয়েছে।
এতে বলা হয়েছে, ২০২৪ সালের শিক্ষাপঞ্জি সংশোধনের কারণে ১১ মার্চ থেকে ২৫ মার্চ পর্যন্ত ১৫ দিন সরকারি-বেসরকারি মাধ্যমিক ও নিম্নমাধ্যমিক বিদ্যালয়গুলোতে শ্রেণি কার্যক্রম চালু রাখার বিষয়ে প্রজ্ঞাপন জারি করা হয়েছিল। এ প্রজ্ঞাপনের প্রেক্ষিতে যেসব শিক্ষাপ্রতিষ্ঠানে ডাবল শিফট চালু রয়েছে, সেসব প্রতিষ্ঠানের প্রধানরা প্রভাতি ও দিবা শিফটে পাঠদান কার্যক্রম পরিচলনার ক্ষেত্রে নিজেদের সুবিধাজনক উপায়ে সময়সূচি নির্ধারণ বা সমন্বয় করতে পারবেন। সংশ্লিষ্ট সব শিক্ষাপ্রতিষ্ঠানকে এ মর্মে নির্দেশনা প্রদানের জন্য নির্দেশক্রমে অনুরোধ করা হলো।
এদিকে, রোজায় প্রাথমিক বিদ্যালয়ের শ্রেণি কার্যক্রমও চলবে নতুন সময়সূচিতে। নতুন সূচি অনুযায়ী, সকাল ৯টা থেকে বিকেল ৩টা পর্যন্ত প্রাথমিক বিদ্যালয়ে ক্লাস চলবে। আগামী ১০ রমজান অর্থাৎ ২১ মার্চ পর্যন্ত এ নিয়মে নিয়মিত পাঠদান কার্যক্রম চালু থাকবে।
পবিত্র রমজানে প্রাথমিক ও মাধ্যমিক বিদ্যালয় খোলা রাখার সরকারের সিদ্ধান্ত স্থগিত করে আদেশ দেন হাইকোর্ট। পরে এ আদেশ স্থগিত না করে আপিল বিভাগে পূর্ণাঙ্গ শুনানির আদেশ দেন চেম্বার আদালত। হাইকোর্টের আদেশ স্থগিত চেয়ে রাষ্ট্রপক্ষের করা আপিল আবেদনের শুনানি নিয়ে মঙ্গলবার (১২ মার্চ) প্রধান বিচারপতি ওবায়দুল হাসানের নেতৃত্বাধীন পাঁচ সদস্যের আপিল বিভাগের বেঞ্চ স্কুল খোলা রাখার সরকারের সিদ্ধান্তের পক্ষেই আদেশ দেন।
",2,1.0,1.0,100.0
20171228,328,"

কল্পনার মৃত্যুর কারণ জানা গেল ৩ বছর পর : শারীরিক সম্পর্কের পর হত্যা
","গাজীপুরে শারীরিক সম্পর্কের পর লেনদেন নিয়ে ঝগড়ার জেরে কল্পনা আক্তার কল্পনাকে (৩২) হত্যা করা হয়েছে। হত্যাকাণ্ডের তিন বছর পর এর রহস্য উম্মোচন ও ঘটনায় জড়িত দুই আসামিকে গ্রেফতার করেছে পুলিশ ব্যুরো অব ইনভেস্টিগেশন (পিবিআই), গাজীপুর। সোমবার রাতে তাদের জেলার শ্রীপুরের নয়নপুর থেকে গ্রেফতার করা হয়। গ্রেফতারকৃতরা হলেন নেত্রকোনা জেলার মোহনগঞ্জ থানার তেতুলিয়া গ্রামের জাহিদুল হাসানের ছেলে মোঃ মাহবুব আলম (২৯) ও ঢাকার আশুলিয়ার আমতলা কাঠগড়া এলাকার আবুল কালাম চৌধুরীর ছেলে মোঃ মোশারফ হোসেন (৩২)।
মামলার তদন্তকারী কর্মকর্তা এসআই মোঃ জামাল উদ্দিন জানান, আসামিরা একে অপরের বন্ধু এবং একই এলাকার বাসিন্দা। তারা কাশিমপুর ও আশুলিয়া এলাকার বিভিন্ন গার্মেন্ট ফ্যাক্টরিতে চাকরি করতেন। চাকরি করাকালীন কল্পনা আক্তারের সাথে তাদের পরিচয় হয় এবং পরে আসামিদের সাথে কল্পনার সু-সম্পর্ক তৈরি হয়। এর প্রেক্ষাপটে আসামিরা বিভিন্ন সময়ে এবং বিভিন্ন জায়গায় কল্পনার সাথে দেখা সাক্ষাত করতেন এবং অনৈতিক সম্পর্ক স্থাপন করতেন।
তিনি বলেন, ঘটনার দিন গভীর রাতে আসামিরা কল্পনাকে কাশিমপুর থানার পানিশাইল জিরানী এলাকায় ঘটনাস্থলে নিয়ে এসে শারীরিক সম্পর্ক করেন। পরে তাদের সাথে ঘটনাস্থলেই লেনদেন-সংক্রান্ত বিষয় নিয়ে কল্পনার সাথে ঝগড়া হয়। পরে আসামিরা কল্পনাকে ঘটনাস্থলে শ্বাসরোধ করে হত্যা করে লাশ ফেলে চলে যান।
কাশিমপুর থানা পুলিশ ২০২১ সালের ২ মার্চ বেলা ২টায় স্থানীয় পানিশাইল সাকিনস্থ জিরানী ডাক প্রশিক্ষণ কেন্দ্রের পুকুরের ভেতরে দক্ষিণ পাড়ে নিম গাছের নিচে অজ্ঞাতনামা হিসেবে কল্পনার লাশ উদ্ধার করে।
এ বিষয়ে পিবিআইয়ের পুলিশ সুপার মোহাম্মদ মাকছুদের রহমান বলেন, এটি একটি হত্যার ঘটনা। কল্পনাকে নিয়ে আসামিরা অনৈতিক কাজ করেন। পরে টাকা-পয়সা নিয়ে কল্পনার সাথে ঝামেলা সৃষ্টি হলে আসামিরা কল্পনাকে শ্বাসরোধ করে হত্যা করে পালিয়ে যান। পিবিআই গাজীপুর তথ্য প্রযুক্তি ব্যবহারের মাধ্যমে অভিযান পরিচালনা করে দুই আসামিকে গ্রেফতার করে এবং তারা মামলার ঘটনার সাথে জড়িত থাকার বিষয়ে স্বীকার করেছে।
",2,1.0,1.0,100.0
20170326,215,"
 	দেশবাসীকে রমজানের শুভেচ্ছা 
দ্রব্যমূল্য ক্রয়ক্ষমতার মধ্যে আনতে হবে -খেলাফত মজলিস
","পবিত্র মাস রমজান উপলক্ষে দেশবাসী ও মুসলিম উম্মাহর প্রতি শুভেচ্ছা জানিয়েছে খেলাফত মজলিস। সংগঠনের আমির মাওলানা আব্দুল বাছিত আজাদ ও মহাসচিব ড. আহমদ আবদুল কাদের গতকাল এক শুভেচ্ছা বার্তায় বলেন, মাহে রমজান মুসলমানদের জীবনে আত্মিক পরিশুদ্ধতা নিয়ে আসে। এই মাসে সংঘটিত হয়েছিল ইসলামের ইতিহাসে প্রথম রক্তক্ষয়ী যুদ্ধ বদর যেখানে মিথ্যা পরাজিত হয়ে সত্য দ্বীন হিসেবে ইসলামের রাজনৈতিক উত্থান ঘটেছিল। আজ ফিলিস্তিনের গাজায় ইসরাইলি আগ্রাসন ইতিহাসের সব বর্বরতাকে হার মানিয়েছে। অসহায় মজলুম মানুষের মুক্তির জন্য বদরি চেতনায় উজ্জীবিত হয়ে মুসলমানদেরকে ঐক্যবদ্ধ সংগ্রাম করতে হবে। গাজায় যুদ্ধ বন্ধ করতে ওআইসি, আরব লিগসহ আন্তর্জাতিক সম্প্রদায়কে অবশ্যই কার্যকর ভূমিকা পালন করতে হবে।
সরকারের প্রতি আমরা জোর দাবি জানাচ্ছি, জনগণের ওপর সব জুলুম-নির্যাতন বন্ধ করতে হবে, সিয়াম পালনে মুসলমানদের কষ্ট হয় এমন কার্যক্রম বন্ধ করতে হবে। দ্রব্যমূল্য ক্রয়ক্ষমতার মধ্যে আনতে হবে। অসাধু ব্যবসায়ী ও মজুদদারদের নিয়ন্ত্রণ করতে হবে। অশ্লীলতা, বেহায়পনা বন্ধ করতে হবে। এবারের রমজানে আমরা সকলে যাতে রহমত ও মাগফিরাত পাই এবং জাহান্নাম থেকে মুক্তি পেতে পারি মহান আল্লাহর কাছে সেই কামনা করছি। সবাইকে মাহে রমজানের শুভেচ্ছা। বিজ্ঞপ্তি
",2,1.0,1.0,100.0
20170348,218,"

বিএনপি জালিম সরকারের কাছে মাথা নত করবে না : দুলু
","বিএনপির কেন্দ্রীয় সাংগঠনিক সম্পাদক অ্যাডভোকেট এম রুহুল কুদ্দুস তালুকদার দুলু বলেছেন, অবৈধ ক্ষমতা দীর্ঘায়িত করার বাসনা চরিতার্থ করতে গত ৭ জানুয়ারি বিরোধী দলহীন ডামি নির্বাচন নির্বিঘ্ন ও কণ্টকমুক্ত করার জন্য গুম, খুন, গায়েবি মামলা, হুলিয়া, গ্রেফতার, হয়রানি, নিপীড়ন, নির্যাতনের যে ভয়াবহ তা চলছিল তা এখনো অব্যাহত রেখেছে ডামি সরকার। যতই গ্রেফতার, জুলুম ও নির্যাতন করা হোক না কেন বিএনপি নেতাকর্মীরা এই জালিম সরকারের কাছে মাথা নত করবে না। জনগণের ভোট ও ভাতের অধিকারের আন্দোলন চলছে, চলবে। দেশের কারাগারগুলো ধারণক্ষমতার কয়েক গুণ বেশি বিএনপি নেতাকর্মীতে ঠাসা। কারা সেলগুলো একেকটি শ্বাসরুদ্ধকর কনসেন্ট্রেশন ক্যাম্পে পরিণত করা হয়েছে। প্রতিটি কারাগারের ভেতরে কারাবিধির সব সুযোগ সুবিধা কেড়ে নিয়ে বন্দী বিএনপি নেতাকর্মীদের ওপর চালাচ্ছে বীভৎস নিপীড়ন। বিএনপি নেতাকর্মীদের কারাগারে খাবারে কষ্ট দেয়া হচ্ছে। চিকিৎসা দেয়া হচ্ছে না। গতকাল সোমবার দুপুরে শহরের আলাইপুরে নাটোর জেলা বিএনপির অস্থায়ী কার্যালয়ে ৪৩৭ জন নির্যাতিত ও কারা ভোগকারী নেতাকর্মীর সংবর্ধনা প্রদান অনুষ্ঠানে প্রধান অতিথির বক্তব্যে দুলু এসব কথা বলেন। গণতন্ত্র পুনরুদ্ধার আন্দোলন করতে গিয়ে নাটোর জেলা ও জেলাধীন সব উপজেলা ও পৌরসভা সংগঠন এবং সহযোগী অঙ্গসংগঠনের নেতাকর্মীরা অবৈধ সরকারের মিথ্যা ও গায়েবি মামলায় কারা ভোগ ও হামলায় নির্যাতিত নেতাকর্মীদের সংবর্ধনা দেয় নাটোর জেলা বিএনপি। জেলা বিএনপির আহ্বায়ক মো: শহিদুল ইসলাম বাচ্চুর সভাপতিত্বে সংবর্ধনা সভায় অন্যান্যের মধ্যে আরো বক্তব্য রাখেন, বিএনপির জাতীয় নির্বাহী কমিটির সদস্য সাবেক সংসদ সদস্য অধ্যাপক কাজী গোলাম মোর্শেদ, জেলা বিএনপির সদস্যসচিব রহিম নেওয়াজ, জেলা বিএনপির সদস্য সাবিনা ইয়াসমিন ছবি, রুহুল আমিন তালুকদার টগর, কাজী শাহ আলম, জেলা বিএনপির সিনিয়র যুগ্ম আহবায়ক ফরহাদ আলী দেওয়ান শাহীন, যুগ্ম আহবায়ক দাউদার মাহমুদ, গুরুদাসপুর উপজেলা পরিষদের সাবেক চেয়ারম্যান আব্দুল আজিজ, জেলা যুবদল সভাপতি এ হাই তালুকদার ডালিম ও জেলা ছাত্রদল সভাপতি কামরুল ইসলামসহ বিভিন্ন উপজেলা থেকে আগত নেতাকর্মীরা। আলোচনা সভা শেষে কারা ভোগকারী ও নির্যাতিত নেতাকর্মীদের হাতে ফুল ও ক্রেস্ট তুলে দেন অনুষ্ঠানের প্রধান অতিথি এম রুহুল কুদ্দুস তালুকদার দুলু। 
",2,1.0,1.0,100.0
20170354,219,"
	রাজশাহীতে স্বাস্থ্যমন্ত্রী 
অপারেশনকালে দুর্ঘটনা ঘটলে দায় হাসপাতাল ও চিকিৎসককে নিতে হবে 
","স্বাস্থ্য ও পরিবারকল্যাণ মন্ত্রী ডা: সামন্ত লাল সেন বলেছেন, কোনো হাসপাতালই পূর্বশর্ত মানা ছাড়া চলতে পারবে না। কারণ একটা অপারেশন করতে গেলে যা যা দরকার, সেটা ছাড়া কোনো দিনই বেসরকারি কোনো হাসপাতালকে অনুমোদন দেয়া হবে না। সেখানে কোনো অপারেশন করতে গিয়ে দুর্ঘটনা ঘটলে এর দায়দায়িত্ব ওই হাসপাতাল কর্তৃপক্ষ এবং সংশ্লিষ্ট ওই চিকিৎসককেই নিতে হবে। গতকাল সোমবার দুপুরে রাজশাহী মেডিক্যাল কলেজ (রামেক) হাসপাতালের সভাকক্ষে রাজশাহী মেডিক্যাল বিশ্ববিদ্যালয়ের (রামেবি) ভাইস চ্যান্সেলর, রাজশাহী, নওগাঁ, বগুড়া, পাবনা ও সিরাজগঞ্জ মেডিক্যাল কলেজের পরিচালক, অধ্যক্ষ ও বিভাগীয় প্রধানদের সাথে এক মতবিনিময় সভা শেষে সাংবাদিকদের তিনি এসব কথা বলেন। স্বাস্থ্যমন্ত্রী বলেন, রাজশাহী মেডিক্যাল কলেজে একটিসহ সারা দেশে মোট পাঁচটি বার্ন ইউনিট চালু করা হবে। এর আগে স্বাস্থ্যমন্ত্রী রামেক হাসপাতালের বিভিন্ন ইউনিট ঘুরে দেখেন। হাসপাতালটি অন্যান্য মেডিক্যাল কলেজ হাসপাতালের চেয়ে পরিষ্কার-পরিচ্ছন্ন মন্তব্য করে তিনি সন্তোষ প্রকাশ করেন।
",2,1.0,1.0,100.0
20170364,220,"

প্রবাসী কর্মীদের মেধাবী সন্তানদের হাতে শিক্ষাবৃত্তি ও প্রতিবন্ধী ভাতার চেক বিতরণ 
","প্রবাসী শ্রমিকদের মেধাবী সন্তানদের শিক্ষাবৃত্তি ও প্রতিবন্ধী ভাতার চেক বিতরণ করেছেন প্রবাসী কল্যাণ ও বৈদেশিক কর্মসংস্থান প্রতিমন্ত্রী শফিকুর রহমান চৌধুরী এমপি। গতকাল সোমবার বিকেলে প্রবাসী কল্যাণ ভবনের বিজয় ৭১ মিলনায়তনে আয়োজিত এক অনুষ্ঠানে আগতদের শিক্ষার্থী ও প্রতিবন্ধী ভাতার চেক তুলে দেয়া হয়।
ওয়েজ আর্নাস কল্যাণ বোর্ডের মহাপরিচালক মো: হামিদুর রহমানের (অতিরিক্ত সচিব) সভাপতিত্বে অনুষ্ঠানে বিশেষ অতিথির বক্তব্য রাখেন প্রবাসী কল্যাণ ও বৈদেশিক কর্মসংস্থান মন্ত্রণালয়ের সচিব মো: রুহুল আমিন। আরো বক্তব্য রাখেন অতিরিক্ত সচিব খায়রুল আলম এবং বাংলাদেশ অ্যাসোসিয়েশন অব ইন্টারন্যশনাল রিক্রুটিং এজেন্সিজের (বায়রা) মহাসচিব বীর মুক্তিযোদ্ধা আলী হায়দার চৌধুরী। অনুষ্ঠানের পর বৃত্তি পাওয়া শিক্ষার্থীদের মধ্যে থেকে পাঁচজনের হাতে চেক প্রদান করেন প্রবাসী কল্যাণ ও বৈদেশিক কর্মসংস্থান প্রতিমন্ত্রী। উল্লেখ্য, ওয়েজ আর্নাস কল্যাণ বোর্ডের পরিসংখ্যানে দেখা গেছে, ২০২৩ সালের জানুয়ারী থেকে ডিসেম্বর মাস পর্যন্ত এসএসসি এবং এইচএসসি’র শিক্ষার্থীদের শিক্ষাবৃত্তি ও ভাতা বাবদ মোট ৮ কোটি ৬৮ লাখ ৮৯ হাজার ৫০০ টাকা দেয়া হয়েছে। 
",2,1.0,1.0,100.0
20170370,221,"

বরিশালের বিভিন্ন পার্ক থেকে শতাধিক ছাত্রছাত্রী আটক
","স্কুল ফাঁকি দিয়ে পার্কে যাওয়ায় অর্ধশত ছাত্রছাত্রীকে আটক করেছে নগর গোয়েন্দা পুলিশ। সোমবার সকাল থেকে দুপুর পর্যন্ত বরিশাল নগরীর মুক্তিযোদ্ধা পার্কে অভিযান চালিয়ে তাদের আটক করা হয়। পরে অভিভাবকদের তাদের জিম্মায় ছেড়ে দেয়া হয়। সহকারী পুলিশ কমিশনার হুমায়ুন কবির বলেন, নগরীর বিভিন্ন বিনোদনকেন্দ্রগুলোতে অভিযান চালিয়ে তাদের আটক করা হয়। পরে অভিভাবকদের ডেকে তাদের জিম্মায় ছেড়ে দেয়া হয়েছে। পরবর্তীতে এমন কর্মকাণ্ড করলে তাদের বিরুদ্ধে কঠোর ব্যবস্থা নেয়া হবে।
 
",2,1.0,1.0,100.0
20170380,222,"

সাঁথিয়ায় আগুনে ৬টি দোকান পুড়ে কোটি টাকার ক্ষতি
","পাবনার সাঁথিয়া উপজেলাধীন গোপিনাথপুর বাজারে ভয়াবহ অগ্নিকাণ্ডে ছয়টি দোকান পুড়ে ছাই হয়ে গেছে। প্রত্যক্ষদর্শীরা জানান, রোববার রাত সোয়া ১০টায় সাঁথিয়া উপলোর গোপিনাথপুর বাজারের দোকানঘরে আগুন লাগার খবর পেয়ে আশপাশের লোকজন ছুটে এসে আগুন নিয়ন্ত্রণে আনার চেষ্টা করে। ফায়ার সার্ভিসের দুটি ইউনিট ঘটনাস্থলে আসার আগেই আগুনে পুড়ে ছাই হয়ে যায় ছয়টি দোকান। এ সময় দেরিতে পৌঁছানোর অভিযোগে কিছু ব্যক্তি ফারায় সার্ভিসের গাড়ি ভাঙচুর করে। এতে প্রায় এক কোটি টাকার মালামাল পুড়ে গেছে বলে ভুক্তভোগীরা জানান। দোকানদার মাসুদ জানান, তার দোকানঘরে নগদ টাকাসহ প্রায় ৪৫ লাখ টাকার মালামাল ছিল। কোনো মালামাল উদ্ধার করতে পারিনি। সব পুড়ে গেছে।  এলাকাবাসী প্রাথমিকভাবে ধারণা করছে বৈদ্যুতিক শটসার্কিট থেকে অগ্নিকাণ্ডের সূত্রপাত হতে পারে। সাঁথিয়া ফায়ার সার্ভিসের কর্মকর্তা অর্ঘ দেবনাথ জানান, ফায়ার সার্ভিসের কর্মরত ব্যক্তিকে লাঞ্ছিতসহ ফায়ার সার্ভিসের গাড়ি ভাঙচুর হয়েছে। তদন্ত করে অগ্নিকাণ্ডের সূত্রপাত জানানো যাবে। তিনি আরো বলেন বাজারে যেসব দোকান রয়েছে সেখানে অগ্নিকাণ্ড নিয়ন্ত্রণের কোনো ব্যবস্থা না থাকায় এ ধরনের ঘটনা ঘটতেই পারে।
 
",2,1.0,1.0,100.0
20170388,223,"

বেইলি রোডে নিহত সাংবাদিকের লাশ বুঝে পেলেন বাবা
","রাজধানীর বেইলি রোডে অগ্নিকাণ্ডে নিহত সাংবাদিক অভিশ্রুতি শাস্ত্রীর লাশ বুঝে পেল তার পরিবার। অগ্নিকাণ্ডের ১১ দিন পর গতকাল সোমবার দুপুরে ঢাকা মেট্রোপলিটন পুলিশের (ডিএমপি) অপরাধ তদন্ত বিভাগ (সিআইডি) অভিশ্রুতির লাশ তার বাবা সবুজ শেখের কাছে হস্তান্তর করেছে।রোববার সিআইডি জানিয়েছিল, অভিশ্রুতি শাস্ত্রীর সাথে তার বাবা সবুজ শেখ ও মা বিউটি খাতুনের ডিএনএর মিল পাওয়া গেছে। অভিশ্রুতি শাস্ত্রী নামে ঢাকার একটি অনলাইন নিউজ পোর্টালে কাজ করতেন এই তরুণী। তবে বাবা-মায়ের দেয়া তার নাম ছিল বৃষ্টি খাতুন।
 
",2,1.0,1.0,100.0
20170391,224,"

পটিয়া মাদরাসায় মুহতামিম নিয়োগ সম্পূর্ণ অবৈধ
আঞ্জুমনে ইত্তেহাদুল মাদারিস বাংলাদেশ
","গত ১৪ ফেব্রুয়ারি পটিয়া মাদরাসায় নিয়মতান্ত্রিক মজলিসে শূরাবহির্ভূত ব্যক্তিদের হস্তক্ষেপে শূরার নামে প্রহসন করে পটিয়া আল-জামিয়া আল-ইসলামিয়ায় মুহতামিম নিয়োগকে অসাংবিধানিক, নিয়মবহির্ভূত ও হাইকোর্টের আদেশের সুস্পষ্ট লঙ্ঘন আখ্যায়িত করে এর তীব্র নিন্দা জানিয়েছেন ও তা সম্পূর্ণরূপে প্রত্যাখ্যান করেছেন আঞ্জুমনে ইত্তেহাদুল মাদারিস (কওমি মাদরাসা শিক্ষা বোর্ড) বাংলাদেশের নেতৃবৃন্দ। গতকাল চট্টগ্রামের জামিয়া দারুল মা-আরিফ আল-ইসলামিয়ার লাইব্রেরি মিলনায়তনে বোর্ডের সভাপতি আল্লামা সুলতান যওক নদভীর সভাপতিত্বে অনুষ্ঠিত কার্যনির্বাহী পরিষদের এক সভায় নেতৃবৃন্দ পটিয়া আল-জামিয়া আল-ইসলামিয়ায় মুহতামিম নিয়োগকে অসাংবিধানিক, নিয়মবহির্ভূত ও হাইকোর্টের আদেশের সুস্পষ্ট লঙ্ঘন আখ্যায়িত করে তার তীব্র নিন্দা জানিয়েছেন।
বৈঠকে নেতৃবৃন্দ আরো বলেছেন, আঞ্জুমনে ইত্তেহাদুল মাদারিস (কওমি মাদরাসা শিক্ষা বোর্ড) জয়েন্ট স্টক কোম্পানিজ অ্যান্ড ফার্মস বাংলাদেশ কর্তৃক নিবন্ধিত একটি স্বতন্ত্র সংগঠন এবং বাংলাদেশ সরকার কর্তৃক গঠিত কওমি মাদরাসা বোডগুলোর নিয়ন্ত্রক সংস্থা ‘হাইয়াতুল উলিয়া’র অন্যতম প্রতিষ্ঠাতা সদস্য-সংস্থা। জামিয়া আল-ইসলামিয়া পটিয়া আঞ্জুমনে ইত্তেহাদুল মাদারিসের অধীনস্থ একটি মাদরাসা, ইত্তেহাদের সংবিধান অনুযায়ী ইত্তেহাদভুক্ত নিয়োগ মাদরাসাগুলোর মজলিসে শূরা বোর্ড কর্তৃক অনুমোদিত হওয়া আবশ্যক।
",2,1.0,1.0,100.0
20170433,228,"

মোবাইল কোর্ট বসিয়ে সাংবাদিককে কারাদণ্ড, সম্পাদক পরিষদের নিন্দা-উদ্বেগ
","তথ্য চেয়ে আবেদন করার জেরে দেশ রূপান্তরের শেরপুর জেলার নকলা উপজেলা প্রতিনিধি শফিউজ্জামান রানাকে মোবাইল কোর্ট বসিয়ে ছয় মাসের কারাদণ্ড দিয়ে কারাগারে পাঠানোর ঘটনায় নিন্দা ও উদ্বেগ জানিয়েছে সম্পাদক পরিষদ। সোমবার এক বিবৃতিতে সম্পাদক পরিষদের পক্ষ থেকে এই উদ্বেগ প্রকাশ করা হয়। পরিষদ সভাপতি মাহফুজ আনাম ও সাধারণ সম্পাদক দেওয়ান হানিফ মাহমুদের পাঠানো বিবৃতিতে বলা হয়, এভাবে অবাধ ও স্বাধীন সাংবাদিকতার পরিবেশ নষ্ট ও গণমাধ্যমকর্মীদের ওপর ক্রমবর্ধমান পদক্ষেপে উদ্বেগ প্রকাশ করছে সম্পাদক পরিষদ।বার্ষিক উন্নয়ন কর্মসূচির (এডিপি) আওতায় কেনা কম্পিউটার ও ল্যাপটপ সংক্রান্ত তথ্য চেয়ে উপজেলা নির্বাহী অফিসারের (ইউএনও) কার্যালয়ে আবেদন করেন শফিউজ্জামান রানা। এরই ধারাবাহিকতায় গত ৫ মার্চ মঙ্গলবার দুপুরে এই তথ্য না পাওয়া নিয়ে কথা কাটাকাটির জেরে ইউএনও মোবাইল কোর্ট বসিয়ে তাকে ছয় মাসের কারাদণ্ড দিয়ে জেলে পাঠান। এরপর নথি দিতে দেরি করে তার জামিনের পথ বিলম্বিত করা হয়।বিবৃতিতে বলা হয়, মোবাইল কোর্ট বসিয়ে একজন সাংবাদিককে কারাগারে পাঠানোর মাধ্যমে সরকারি কর্মকর্তাদের ক্ষমতা প্রদর্শনের চিরায়ত আচরণের বহিঃপ্রকাশ ঘটেছে। যেখানে যেকোনো অপরাধে জামিন পাওয়া ন্যূনতম আইনি অধিকার, সেখানে তা দীর্ঘায়িত করা হয়েছে উদ্দেশ্যপ্রণোদিতভাবে।
বিবৃতিতে বলা হয়, আমরা গভীর উদ্বেগের সাথে আরো লক্ষ করছি মোবাইল কোর্ট আসামিকে আত্মপক্ষ সমর্থনের পর্যাপ্ত সুযোগ দেয়া ছাড়াই একতরফা শাস্তি দেয়ার সুযোগ করে দেয়। আসামিকে নির্বাহী ম্যাজিস্ট্রেটের সামনে হাজির করার পর একপক্ষীয় জেরার মাধ্যমে কারাগারে পাঠানো হয়। ফলে এ আইনে গ্রেফতার হওয়ার পর একজন ব্যক্তিকে অবধারিতভাবে কারাগারেই যেতে হয়।মুক্তমত ও মুক্ত গণমাধ্যমের স্বার্থে গণমাধ্যমকর্মীদের ওপর মোবাইল কোর্ট আইন প্রয়োগ অবশ্যই বন্ধ করতে হবে। আমরা গণমাধ্যম ও সাংবাদিকদের ওপর এ আইনের ব্যবহার এই মুহূর্তে বন্ধের দাবি জানাচ্ছি। একইসাথে প্রতিহিংসাপরায়ণ হয়ে ও ব্যক্তিস্বার্থে যারা এই আইনের চরম অপব্যবহার করেছেন, তাদের বিরুদ্ধে ব্যবস্থা নেয়ার দাবি জানাচ্ছি।তথ্য কমিশন ঘটনাস্থল পরিদর্শন করেছে এবং কমিশনের তদন্তে প্রকৃত ঘটনা বের হয়ে আসবে বলে আমরা বিশ্বাস করি। আমরা আশা করি বিলম্বে হলেও সংশ্লিষ্টদের শুভবুদ্ধির উদয় হবে।
",2,1.0,1.0,100.0
20171168,320,"

ভারত মহাসাগরে জলদস্যুদের কবলে বাংলাদেশী জাহাজ
","ভারত মহাসাগরে জলদস্যুদের কবলে পড়েছে এম ভি আবদুল্লাহ নামে বাংলাদেশের পতাকাবাহী একটি জাহাজ। জাহাজটির মালিকানাধীন প্রতিষ্ঠান কেএসআরএম গ্রুপ।
গ্রুপটি জানিয়েছে, আজ মঙ্গলবার দুপুর ১টায় জাহাজটি জলদস্যুদের কবলে পড়ার খবর জানতে পারেন তারা।
কেএসআরএম গ্রুপের প্রধান নির্বাহী কর্মকর্তা মেহেরুল করিম গণমাধ্যমকে জানিয়েছেন, জাহাজটি মোজাম্বিক থেকে কয়লা নিয়ে সংযুক্ত আরব আমিরাতে যাওয়ার পথে ভারত মহাসাগরে জলদস্যুদের কবলে পড়ে। জাহাজের ২৩ জন নাবিক নিরাপদে আছেন।
তারা জাহাজের নাবিকদের সাথে যোগাযোগের চেষ্টা করছেন বলেও জানান মেহেরুল করিম।
",2,1.0,1.0,100.0
20170476,232,"

রাজধানীর এভারকেয়ারে ১০০তম বোনম্যারো প্রতিস্থাপন
","দেশে সর্বপ্রথম সফলভাবে ১০০তম বোনম্যারো প্রতিস্থাপন (বিএমটি) সম্পন্ন করে রেকর্ড করেছে রাজধানীর এভারকেয়ার হাসপাতাল। গতকাল সোমবার দুপুরে এভারকেয়ার আয়োজিত এক সংবাদ সম্মেলনে এ তথ্য জানানো হয়।সংবাদ সম্মেলনের শুরুতে স্বাগত বক্তব্য রাখেন হসপিটালের হেমাটোলজি ও স্টেম সেল ট্রান্সপ্ল্যান্ট বিভাগের কো-অর্ডিনেটর ও সিনিয়র কনসালটেন্ট ডা: আবু জাফর মোহাম্মদ সালেহ। বোনম্যারো প্রতিস্থাপন খুবই জটিল একটি প্রক্রিয়া সত্ত্বেও একশতের ঘর স্পর্শ করা একটি মাইলফলক। ডা: আবু জাফর মোহাম্মদ সালেহ বলেন, বিগত কয়েক বছর ধরে এভারকেয়ার হাসপাতাল সফলভাবে অস্থিমজ্জা প্রতিস্থাপন করে আসছে। এই প্রতিস্থাপন একটি ঝুঁকিপূর্ণ চিকিৎসা পদ্ধতি, ফলে এখানে প্রতিনিয়ত নানা চ্যালেঞ্জের মোকাবেলা করতে হয়। তাই এর বাস্তবায়ন করতে পারা একটি বড় সাফল্য। শতকের ঘর পূর্ণ করতে পেরে এভারকেয়ার হাসপাতালে আমরা সবাই আনন্দিত।ডা: আবু জাফর বলেন, ডেডিকেটেড বোনম্যারো প্রতিস্থাপন ইউনিট ও লিউকেমিয়া ইউনিট সম্পর্কিত এভারকেয়ার হাসপাতালে বিভিন্ন ধরনের লিউকেমিয়া মোকাবেলায় সম্পূর্ণভাবে প্রস্তুতি আছে। এখানে ফুল ম্যাচ ও হাফ ম্যাচ (হ্যাপলো) পদ্ধতিতে অটোলগাস ও অ্যালোজেনিক অস্থিমজ্জা প্রতিস্থাপন করা হয়।
সেইসাথে হসপিটালে একটি স্টেম সেল প্রক্রিয়াকরণ ল্যাব, ক্রায়োপ্রিজারভেশন ফ্যাসিলিটি, আউটপেশেন্ট ও ইনপেশেন্ট প্রসিডিওর রুম, দ্রুত ও সঠিক রোগ নির্ণয়ের জন্য ইন-হাউজ মলিকিউলার ডায়াগনস্টিক ফ্যাসিলিটি, সেন্ট্রাল অক্সিজেন সরবরাহসহ বোনম্যারো প্রতিস্থাপন শয্যা, হেপা ফিল্টার এবং রিভার্স অসমোসিস ওয়াটার পিউরিফিকেশনের মতো বিশেষ সিস্টেম রয়েছে।তিনি বলেন, এখানে একটি মলিকিউলার ল্যাব রয়েছে যা ক্যান্সারের সূত্রপাত নির্ণয়ের জন্য ফ্লো সাইটোমেট্রির অত্যাধুনিক প্রযুক্তি ব্যবহার করে। এ ছাড়া রোগীর অবস্থার দ্রুত ও সঠিক মূল্যায়ন করার জন্য সাবটাইপিং ভিত্তিক পিএনএইচ, ইমিউনো-হিস্টোকেমিস্ট্রি, পেট-স্ক্যানের মতো পরিষেবাগুলোও রয়েছে এই হাসপাতালে।
এভারকেয়ার হসপিটাল বাংলাদেশের প্রধান নির্বাহী কর্মকর্তা ও ব্যবস্থাপনা পরিচালক ডা: রত্নদীপ চাস্কার বলেন, বাংলাদেশের জনগণের সেবায় আমরাই প্রথম হাসপাতাল যারা বোনম্যারো প্রতিস্থাপনের জন্য অত্যাধুনিক, প্রয়োজনীয় ও উন্নত যন্ত্রপাতি নিয়ে এসেছি। বাংলাদেশের জনগণকে সুচিকিৎসা প্রদান করা আমাদের লক্ষ্য। রোগীদের কাছ থেকে পাওয়া আস্থা ও সমর্থন আমাদের উপমহাদেশের সেরাদের মধ্যে একটি হতে প্রেরণা দেয়। হাসপাতালের মেডিক্যাল সার্ভিসেসের ডিরেক্টর ডা: আরিফ মাহমুদ বলেন, বোনম্যারো প্রতিস্থাপন করতে এখন আর বিদেশে যাওয়ার প্রয়োজন নেই। আমরা এখানে সর্বোচ্চ সেবা দিচ্ছি। আমাদের বোনম্যারো প্রতিস্থাপনের সাফল্যের হার উন্নত দেশের মতোই।
 
",2,1.0,1.0,100.0
20170479,233,"

সোনারগাঁওয়ে এসএসসি পরীক্ষার্থীসহ একই পরিবারের তিনজনকে কুপিয়ে জখম
","নারায়ণগঞ্জের সোনারগাঁওয়ে এসএসসি পরীক্ষার্থীসহ একই পরিবারের তিনজনকে কুপিয়ে জখম করেছে প্রতিপক্ষের লোকজন। গত রোববার রাত সাড়ে ৮টার দিকে উপজেলার বারদী ইউনিয়নের চেঙ্গাকান্দি গ্রামে জমি নিয়ে বিরোধে এ ঘটনা ঘটে। আহতরা হলেন- এসএসসি পরীক্ষার্থী মো: সুজন মিয়া, তার চাচা মো: জাহাঙ্গীর হোসেন ও চাচাতো ভাই মো: ইয়াসিন। আহতদের ঢাকা মেডিক্যাল কলেজ হাসপাতালসহ উপজেলা স্বাস্থ্য কমপ্লেক্সে ভর্তি করা হয়েছে। আহতদের মধ্যে একজনের অবস্থা আশঙ্কাজনক বলে জানিয়েছেন স্বজনরা। এ ঘটনায় গতকাল সোমবার সকালে আহত এসএসসি পরীক্ষার্থীর বাবা মো: মজিবুর রহমান বাদি হয়ে সোনারগাঁও থানায় অভিযোগ দায়ের করেছেন।
পুলিশ ও এলাকাবাসী সূত্রে জানা যায়, উপজেলার বারদী ইউনিয়নের চেঙ্গাকান্দি গ্রামের মো: নাসির উদ্দিন ভূঁইয়ার সাথে একই গ্রামের মো: মজিবুর রহমানের দীর্ঘদিন ধরে জমি সংক্রান্ত বিরোধ চলে আসছে। এ বিরোধের জেরে গত রোববার রাত সাড়ে ৮টার দিকে মো: মজিবুর রহমানের ছেলে এসএসসি পরীক্ষার্থী মো: সুজন মিয়া প্রাইভেট পড়ে বাড়ি ফেরার পথে গতিরোধ করে। এক পর্যায়ে নাসিরউদ্দিন ভূঁইয়ার ছেলে নাজমুল হোসেন নয়নের নেতৃত্বে মো: শরীফ, রতন ভূঁইয়া, নাসিরউদ্দিন ভূঁইয়া, মো: সুলতান, মনির হোসেন, মো: আরিফ ও ফজলুল হকসহ ১০-১৫ জনের একটি দল দেশীয় অস্ত্র রামদা, চাপাতি, চাইনিজ কুড়াল, হকিস্টিক, এসএস পাইপ ও লাঠিসোটা নিয়ে অতর্কিত হামলা করে। এ সময় সুজনের ডাকচিৎকারে তার চাচা মো: জাহাঙ্গীর হোসেন ও চাচাতো ভাই মো: ইয়াসিন এগিয়ে এলে তাদের কুপিয়ে ও পিটিয়ে আহত করে। আহতদের সোনারগাঁ উপজেলা স্বাস্থ্য কমপ্লেক্সে ভর্তি করা হয়। পরে আহতদের মধ্যে মো: জাহাঙ্গীরের অবস্থা আশঙ্কাজনক হওয়ায় তাকে কর্তব্যরত চিকিৎসক ঢাকা মেডিক্যাল কলেজ হাসপাতালে প্রেরণ করে।
সোনারগাঁও থানায় দায়ের করা অভিযোগের বাদি মো: মজিবুর রহমান বলেন, তিনি ব্রহ্মপুত্র নদের পাশের একটি জমি ক্রয় করে দীর্ঘদিন ধরে ভোগ দখলে রয়েছেন। হঠাৎ করে নাসির উদ্দিন এ জমি তার বলে দাবি করে। এ নিয়ে তার সাথে বিরোধ চলে আসছে। এ বিরোধে তার এসএসসি পরীক্ষার্থী ছেলেসহ তিনজনকে কুপিয়ে আহত করে। অভিযুক্ত নাসিরউদ্দিন ভূঁইয়া বলেন, আমাদের কোনো সময় তাদের সাথে কোনো জমিসংক্রান্ত বিরোধ ছিল না। চাঁদা দাবি নিয়ে গত রোববার রাতে তাদের সাথে সংঘর্ষ হয়। এ সময় আমিসহ আমাদের তিনজন আহত হয়েছি। বর্তমানের আমরা চিকিৎসাধীন আছি। সোনারগাঁও থানার ওসি এস এস কামরুজ্জামান পিপিএম বলেন, এসএসসি পরীক্ষার্থীসহ তিনজনকে কুপিয়ে আহত করার ঘটনায় অভিযোগ গ্রহণ করা হয়েছে। তদন্ত সাপেক্ষে ব্যবস্থা নেয়া হবে।
 
",2,1.0,1.0,100.0
20170485,234,"

বিশ্বের মুসলিমদের রমজানের শুভেচ্ছা বাইডেন ও ট্রুডোর
","পবিত্র রমজান মাস উপলক্ষে বিশ্বের সব মুসলমানদের প্রতি শুভেচ্ছা জানিয়েছেন যুক্তরাষ্ট্রের প্রেসিডেন্ট জো বাইডেন ও কানাডার প্রধানমন্ত্রী জাস্টিন ট্রুডো। একই সাথে শুভেচ্ছা জানিয়েছেন মার্কিন ফার্স্ট লেডি এবং বাইডেনের স্ত্রী জিল বাইডেনও। এক বার্তায় বাইডেন বলেন, নতুন চাঁদ ওঠার মাধ্যমে ইসলামের পবিত্র রমজান মাসের সূচনা হয়েছে এবং সারা বিশ্বের মুসলমানদের জন্য তিনি ও মার্কিন ফার্স্ট লেডি তাদের শুভেচ্ছা ও প্রার্থনা জানাচ্ছেন।
তিনি বলেন, ‘পবিত্র এই মাসটি প্রতিফলন এবং নিজেকে ফিরে পাওয়ার একটি সময়। এই বছর এই মাসটি অপরিসীম বেদনার একটি মুহূর্তে আমাদের সামনে এসেছে। গাজার যুদ্ধ ফিলিস্তিনি জনগণকে ভয়ানক দুর্ভোগের মধ্যে ফেলেছে। হাজার হাজার শিশুসহ ৩০ হাজারের বেশি ফিলিস্তিনি নিহত হয়েছেন, যাদের অধিকাংশই বেসামরিক নাগরিক। কেউ কেউ আমেরিকান মুসলমানদের পরিবারের সদস্য, যারা আজ তাদের হারিয়ে যাওয়া প্রিয়জনকে নিয়ে গভীরভাবে শোকাহত।’মার্কিন এই প্রেসিডেন্ট বলেছেন, যুদ্ধের কারণে প্রায় ২০ লাখ ফিলিস্তিনি বাস্তুচ্যুত হয়েছেন; অনেকেরই খাদ্য, পানি, ওষুধ এবং আশ্রয়ের জরুরি প্রয়োজন। মুসলমানরা রোজার মাসজুড়ে ফিলিস্তিনি জনগণের দুর্ভোগের কথা স্মরণে রাখবে। একইভাবে এটা আমারও মনে পড়বে। যুক্তরাষ্ট্র গাজায় আটক বন্দীদের মুক্তির জন্য সম্ভাব্য একটি চুক্তির অংশ হিসেবে কমপক্ষে ছয় সপ্তাহের জন্য অবিলম্বে এবং টেকসই যুদ্ধবিরতি কার্যকরের জন্য অবিরাম কাজ চালিয়ে যাবে বলেও জো বাইডেন রোববার পুনর্ব্যক্ত করেন।
শুভেচ্ছা জানিয়েছেন ট্রুডোএ দিকে রমজান এই মাস উপলক্ষে মুসলমানদের শুভেচ্ছা জানিয়েছেন কানাডার প্রধানমন্ত্রী জাস্টিন ট্রুডো। তিনি সারা বিশ্বের মুসলমানদের জন্য মহিমান্বিত ও শান্তিপূর্ণ রমজান কামনা করেছেন। স্থানীয় সময় রোববার কানাডার প্রধানমন্ত্রীর ওয়েবসাইটে প্রকাশিত এক বিবৃতিতে এই শুভেচ্ছা জানান উত্তর আমেরিকার এই দেশটির প্রধানমন্ত্রী।বিবৃতিতে জাস্টিন ট্রুডো বলেন, ‘সূর্যাস্তের পর থেকে আজ রাতে কানাডা এবং সারা বিশ্বের মুসলিম সম্প্রদায় পবিত্র রমজান মাস শুরু করবে। আসন্ন সপ্তাহগুলোতে মুসলিমদের পরিবার এবং তাদের বন্ধুরা প্রার্থনা করতে এবং মহত্ত্ব ও উদারতা প্রদর্শনে একত্র হবে। সূর্যাস্তের সময় তারা ইফতারের জন্য জড়ো হবে। যেখানেই পালন করা হোক না কেন, রমজান সর্বদাই সহানুভূতি, কৃতজ্ঞতা এবং পরিবারের মূল্যবোধকে সম্মান করার একটি সুযোগ সামনে এনে দেয়।
তিনি আরো বলেন, আমাদের দেশের জন্য মুসলিম কানাডিয়ানরা যে অমূল্য অবদান রেখেছেন এবং রেখে চলেছেন- রমজান আমাদের সবার জন্য সেটিকেই স্বীকৃতি দেয়ার একটি সুযোগ। প্রায় ১৮ লাখ মুসলমান কানাডাকে তাদের বাড়ি বলে থাকেন এবং তাদের কারণে আমাদের দেশ আরো সমৃদ্ধ। জাস্টিন ট্রুডো বলেন, চলতি বছর পবিত্র এই মাসটি একটি বিশেষ চ্যালেঞ্জিং সময়ে আমাদের সামনে এসেছে। কারণ গাজায় মানবিক সঙ্কট অব্যাহত রয়েছে। গাজায় একটি টেকসই যুদ্ধবিরতি এবং বেসামরিক নাগরিকদের জন্য মানবিক ত্রাণ সরবরাহে নিরাপদ, নিরবচ্ছিন্ন প্রবেশাধিকার নিশ্চিত করতে কানাডা আবারো আহ্বান জানিয়েছে। তিনি বলেন, যেহেতু মুসলিম সম্প্রদায় রমজানকে উদারতা এবং সহানুভূতির সাথে পালন করে, আমরা আমাদের সম্মিলিত দায়িত্বের কথা স্মরণ করিয়ে দিচ্ছি যে, যেখানেই ইসলামফোবিয়া, বর্ণবাদ এবং ঘৃণামূলক ঘটনা ঘটবে, সেগুলোর বিরুদ্ধে সেখানেই দাঁড়ানো আমাদের দায়িত্ব। জাস্টিন ট্রুডো আরো বলেন, কানাডা সরকারের পক্ষ থেকে আমি কানাডাজুড়ে মুসলিম সম্প্রদায়কে একটি মহিমান্বিত এবং শান্তিপূর্ণ রমজান কামনা করছি।
 
",2,1.0,1.0,100.0
20170491,235,"

বায়তুল মোকাররমে মাসব্যাপী ইসলামী বইমেলা শুরু
","পবিত্র রমজান মাস উপলক্ষে ইসলামিক ফাউন্ডেশনের উদ্যোগে গতকাল থেকে মাসব্যাপী ইসলামী বইমেলা শুরু হয়েছে। গতকাল বিকেলে ধর্মমন্ত্রী মো: ফরিদুল হক খান এমপি মেলার উদ্বোধন করেন। উদ্বোধন শেষে তিনি বইমেলার বিভিন্ন স্টল ঘুরে দেখেন। এ সময় ধর্ম মন্ত্রণালয়ের সচিব মু: আ: হামিদ জমাদ্দার, ইসলামিক ফাউন্ডেশনের মহাপরিচালক ড. মহা: বশিরুল আলম, ইসলামিক ফাউন্ডেশনের পরিচালক ও কর্মকর্তা-কর্মচারীরা উপস্থিত ছিলেন।
ইফা জানিয়েছে, বায়তুল মোকাররম জাতীয় মসজিদের দক্ষিণ চত্বরে আয়োজিত এ মেলা পুরো রমজান মাসজুড়ে চলবে। প্রতিদিন সকাল ১০টা থেকে রাত ৮টা পর্যন্ত জনসাধারণের জন্য মেলা উন্মুক্ত থাকবে। এবারের মেলায় মোট ৬৪টি স্টল রয়েছে। মেলায় পবিত্র কুরআনের অনুবাদ, তাফসির, হাদিসগ্রন্থসহ ইসলামের বিভিন্ন বিষয়ের ওপর মৌলিক ও গবেষণামূলক গ্রন্থ এবং বঙ্গবন্ধু ও মুক্তিযুদ্ধ বিষয়ক বিভিন্ন বই স্থান পেয়েছে। মেলায় ইসলামিক ফাউন্ডেশনের স্টলে সব বইয়ে ৩৫% কমিশন এবং বিশেষ কিছু বই ৫০%-৭০% কমিশনে পাওয়া যাবে। এ ছাড়া অন্যান্য প্রকাশনা সংস্থার স্টলেও রমজান মাস উপলক্ষে ছাড়ে বই বিক্রি হবে।
",2,1.0,1.0,100.0
20171152,319,"

কর্মসংস্থান সৃষ্টির লক্ষ্যে ঠাকুরগাঁওয়ে জামায়াতের সেলাই মেশিন বিতরণ
","বেকারত্ব দূরীকরণ ও কর্মসংস্থান সৃষ্টির লক্ষ্যে ঠাকুরগাঁওয়ে বেকার, অসহায় ও স্বল্প আয়ের নারী-পুরুষদের মাঝে সেলাই মেশিন বিতরন করেছে বাংলাদেশ জামায়াতে ইসলামী।
ঠাকুরগাঁও জেলা জামায়াতের আয়োজনে মঙ্গলবার (১২ মার্চ) বিকেলে ঠাকুরগাঁও শহরে জেলার বিভিন্ন এলাকার ২৫টি পরিবারের মাঝে এসব সেলাই মেশিন বিতরণ করা হয়। সেলাই মেশিন বিতরণ অনুষ্ঠানে প্রধান অতিথি হিসাবে উপস্থিত ছিলেন জামায়াতের কেন্দ্রীয় মজলিশে শূরার সদস্য ও জেলা আমির অধ্যাপক মাওলানা আব্দুল হাকিম। সহকারি জেলা সেক্রেটারি অধ্যক্ষ কফিল উদ্দিনের সঞ্চালনায় অনুষ্ঠানে বিশেষ অতিথি হিসেবে বক্তব্য রাখেন জেলা সেক্রেটারি ও সাবেক সদর উপজেলা পরিষদের ভাইস চেয়ারম্যান মোহাম্মদ আলমগীর।
এ সময় সদর উপজেলা আমির মাওলানা সোলায়মান আলী, ঠাকুরগাঁও শহর সেক্রেটারি জুবায়ের আল মাসুম, জামায়াত নেতা মাইনুল ইসলাম, মাওলানা আব্দুল মজিদসহ অন্যান্য নেতৃবৃন্দ উপস্থিত ছিলেন। 
",2,1.0,1.0,100.0
20170507,237,"

কনস্যুলার সার্ভিসের জন্য প্রয়োজনীয় জনবল দেয়া সম্ভব না - দূতাবাস সম্পর্কে পররাষ্ট্রমন্ত্রী
","পররাষ্ট্রমন্ত্রী ড. হাছান মাহমুদ বলেছেন, মধ্যপ্রাচ্যে লাখ লাখ লোক কাজ করে। কনস্যুলার সার্ভিসের জন্য যে পরিমাণ জনবল দরকার সেটি দেয়া সম্ভব নয়। সেই কারণে অনেক সময় মিশনগুলো দ্রুত সিদ্ধান্ত দিতে পারে না। আর সিদ্ধান্ত সবসময় দূতাবাস বা কনস্যুলার কার্যালয় নিতে পারে না, বাংলাদেশে পাঠাতে হয়। এ জন্য স্বরাষ্ট্রসহ অন্যান্য মন্ত্রণালয়ের দ্বারস্থ হতে হয়, পুলিশের দ্বারস্থ হতে হয়। এসব জায়গা থেকে রেসপন্স না পেলে অনেক সময় ফাইল ডিসক্লোজ করা সম্ভব হয় না। এ কারণে অনেক প্রবাসী বাংলাদেশীর মধ্যে ক্ষোভ সৃষ্টি হয়, এটি ঠিক। তিনি বলেন, বাস্তবতা হচ্ছে অল্পসংখ্যক মানুষের পক্ষে এত কাজ করা সম্ভব নয়। তবে কারো কাজে গাফিলতি পেলে বা ইচ্ছাকৃত কেউ যদি কাউকে হয়রানি করে, এক্ষেত্রে অবশ্যই ব্যবস্থা নেয়া হয় এবং ভবিষ্যতেও হবে। সে ব্যাপারে আমরা সবসময় সতর্ক আছি।গতকাল পররাষ্ট্র মন্ত্রণালয়ে সমসাময়িক বিষয়ে সাংবাদিকদের সাথে আলাপকালে বিদেশে বাংলাদেশের বিভিন্ন মিশনে সেবা নিয়ে অভিযোগ সংক্রান্ত এক প্রশ্নের জবাবে মন্ত্রী এসব কথা বলেন।
যুক্তরাষ্ট্রের বাজারে পোশাক রফতানিতে বাংলাদেশসহ শীর্ষ পাঁচ দেশের বিষয়ে তদন্ত শুরু করেছে দেশটির আন্তর্জাতিক বাণিজ্য কমিশন ইউএসআইটিসি। এ বিষয়ে দৃষ্টি আকর্ষণ করা হলে পররাষ্ট্রমন্ত্রী বলেন, যুক্তরাষ্ট্র তদন্ত করছে, কথাটা সঠিক নয়। শ্রম অধিকার উন্নয়ন নিয়ে তাদের সাথে বহুদিন ধরে আমাদের আলাপ-আলোচনা চলছে। সেই আলোচনার অংশ হিসেবে কয়েকটি সংস্থা আমাদের সাথে বসেছে। শ্রম অধিকার নিয়ে এটা নিয়মিত প্রক্রিয়ার অংশ। এটা আগেও হয়েছে। অর্থাৎ কর্মপরিবেশ উন্নয়ন, শ্রম পরিবেশ উন্নয়ন নিয়ে আমাদের মধ্যে আলাপ-আলোচনা অতীতেও হয়েছে, এখনো চলছে।
প্রধানমন্ত্রী শেখ হাসিনাকে মার্কিন প্রেসিডেন্ট জো বাইডেনের চিঠি ও সরকারপ্রধানের চিঠির ফিরতি জবাবের প্রসঙ্গ টানেন মন্ত্রী বলেন, মার্কিন প্রেসিডেন্ট জো বাইডেন চিঠি লিখে দু’দেশের সম্পর্ক দ্বিতীয় পর্যায়ে এবং নতুন উচ্চতায় নিয়ে যাওয়ার অভিপ্রায় ব্যক্ত করেছেন। প্রধানমন্ত্রীও ফিরতি চিঠিতে সম্পর্ক উন্নয়নের কথা, আরো দৃঢ় করার কথা, বহুমাত্রিক করার কথা বলেছেন। আমাদের সম্পর্ক ভবিষ্যতের দিনগুলোতে আরো সুন্দর হবে, আরো দৃঢ় হবে, এগিয়ে যাবে।মিয়ানমারের বিদ্রোহী গোষ্ঠীর সাথে চীন, ভারত ও রাশিয়া যোগাযোগ করছে। বাংলাদেশ কি কোনো যোগাযোগ করেছে - জানতে চাইলে হাছান মাহমুদ বলেন, আমরা পরিস্থিতি পর্যবেক্ষণ করছি। আমরা মিয়ানমার সরকারের সাথে যোগাযোগের মধ্যে আছি। মিয়ানমারে যা ঘটছে, সেটা তাদের অভ্যন্তরীণ বিষয়।চলতি মাসের শুরুর দিকে তুরস্কের আনাতোলিয়ায় দেশটির পররাষ্ট্রমন্ত্রীর সাথে বৈঠক করেন ড. হাছান মাহমুদ। এতে অস্ত্র বিক্রি প্রসঙ্গ ছিল কি না জানতে চাইলে তিনি বলেন, তুরস্ক থেকে কিছু ড্রোন ও সামরিক সরঞ্জাম কিনেছি। এটা আমাদের চলমান প্রক্রিয়া। আমরা দ্বিপক্ষীয় সম্পর্ক ও বাণিজ্য নিয়ে আলাপ করেছি। কোনো নির্দিষ্ট বিষয়ের ওপর গুরুত্ব দিয়ে আলোচনা করিনি।
",2,1.0,1.0,100.0
20170517,238,"

কক্সবাজারে এডি আর্টিলারি গান ফায়ারিং পরিদর্শনে সেনাবাহিনী প্রধান
","সেনাবাহিনীর প্রধান জেনারেল এস এম শফিউদ্দিন আহমেদ বলেছেন, বাংলাদেশ সেনাবাহিনীকে আধুনিকায়ন সম্প্রসারণ এবং যুগোপযোগী করে গড়ে তুলা হচ্ছে। আকাশ প্রতিরক্ষা ব্যবস্থায় বাংলাদেশ অনেক এগিয়ে গেছে। বাংলাদেশ এখন ড্রোন তৈরি করতে সক্ষম হয়েছে। বাংলাদেশ সেনাবাহিনী বাংলাদেশের গণ্ডি পেরিয়ে বিশ্ব দরবারে সম্মান বয়ে নিয়ে আসছে। বিদেশী মিশনে বাংলাদেশ সেনাবাহিনীর কোনো সদস্যের মানবাধিকার লঙ্ঘনের ঘটনা নেই। বাংলাদেশ সেনাবাহিনী বিদেশেও নিরপেক্ষ এবং পেশাদারিত্বের কাজ করছে। তিনি জানান, বঙ্গবন্ধুর অসমাপ্ত স্বপ্ন বাস্তবায়নে প্রধানমন্ত্রী শেখ হাসিনার দিকনির্দেশনায় প্রণীত ফোর্সেস গোল-২০৩০ এর আলোকে বাংলাদেশ সেনাবাহিনীর সম্প্রসারণ ও আধুনিকায়ন একটি যুগোপযোগী পদপেক্ষ। এরই ধারাবাহিকতায় গতকাল প্রথমবারের মতো ১২ কিলোমিটার রেঞ্জ ক্ষমতাসম্পন্ন ৩৫ মি.মি. টুইন ব্যারেল অ্যান্টি-এয়ারক্রাফট গান সিস্টেমের ফায়ারিং সম্পন্ন করলো, যা বাংলাদেশ সেনাবাহিনীর ইতিহাসে একটি স্মরণীয় ঘটনা।
সেনাপ্রধান জেনারেল এস এম শফিউদ্দিন আহমেদ গতকাল দুপুরে কক্সবাজারের উখিয়া ইনানী সমুদ্র সৈকতের কাছে এডি ফায়ারিং রেঞ্জে প্রথমবারের মতো বাংলাদেশের মাটিতে ৩৫ মি.মি. টুইন ব্যারেল অ্যান্টি-এয়ারক্রাফট গান সিস্টেম সিএস/এএ৩ এর ফায়ারিং অনুষ্ঠান শেষে ব্রিফিংয়ে এসব কথা বলেন। সেনাপ্রধান জানান, ওই গান সিস্টেম ৪ কিলোমিটার দূরত্বে নিখুঁতভাবে স্থল এবং আকাশ লক্ষ্যবস্তুতে আঘাত হানতে সক্ষম।ফায়ারিং অনুষ্ঠানে বাংলাদেশ সেনাবাহিনীর চিফ অব জেনারেল স্টাফ, সেনাবাহিনীর অ্যাডজুটেন্ট জেনারেল, সেনাবাহিনীর সামরিক সচিব, চিফ কনসালটেন্ট জেনারেল, এডহক কনস্ট্রাকশন সুপারভিশন কনসালটেন্ট; জেনারেল অফিসার কমান্ডিং (জিওসি) ১০ পদাতিক ডিভিশন ও এরিয়া কমান্ডার কক্সবাজার এরিয়াসহ সেনাসদর এবং কক্সবাজার এরিয়ার ঊর্ধ্বতন সামরিক কর্মকর্তা, অন্যান্য অফিসার, জেসিও ও অন্যান্য পদবির সেনাসদস্যরা উপস্থিত ছিলেন।
",2,1.0,1.0,100.0
20170531,240,"
 রাজপথে মৃত্যুর হানা 
সিংড়ায় ২ সহোদরসহ বিভিন্ন স্থানে নিহত ৭
","নাটোরের সিংড়ায় ট্রাকচাপায় দুই সহোদরসহ তিনজন নিহত হয়েছেন। এ ছাড়া নোয়াখালীতে ট্রাক্টরচাপায় মাদরাসা শিক্ষার্থী, চট্টগ্রামের বাঁশখালী ও বোয়ালখালীতে দুজন এবং পাবনায় এক স্কুল ছাত্রী সড়ক দুর্ঘটনায় নিহত হয়েছেন।সিংড়া (নাটোর) সংবাদদাতা জানান, নাটোরের সিংড়ায় ট্রাকচাপায় ইমরান হোসেন (২০) ও রাব্বী হোসেন (১৬) দুই সহোদরসহ তিনজনের মৃত্যু হয়েছে। সোমবার বেলা ১১টায় উপজেলার বামিহাল দূর্গাপুর বাজারে এ দুর্ঘটনা ঘটে। নিহত অপরজনের নাম হুসনেয়ারা বেগম (৩৮)। নিহতরা সবাই সিংড়া উপজেলার সুকাশ ইউনিয়নের বনকুড়াইল ভবানীপাড়ার বাসিন্দা। এ ঘটনায় নিহত হুসনেয়ারা বেগমের ছেলে অটোভ্যান চালক মো: হাবীব আহত হলে তাকে উদ্ধার করে বগুড়ার শেরপুর উপজেলা স্বাস্থ্য কমপ্লেক্সে ভর্তি করা হয়েছে। দুর্ঘটনার পর স্থানীয়রা চালক ও হেলপারসহ ঘাতক ট্রাকটিকে আটক করে পুলিশে আটক করে পুলিশ। বনকুড়াইল ভবানীপাড়া থেকে ভ্যানগাড়িতে চড়ে রাণীরহাট বাজারে যাওয়ার পথে অটোভ্যানটি দূর্গাপুর উঁচু ব্রিজ থেকে বাজারে নামতে থাকলে জামতলিগামী একটি ট্রাকের চাপায় হতাহতের এ ঘটনা ঘটে। সিংড়া থানার ওসি আবুল কালাম ঘটনার সত্যতা নিশ্চিত করেছেন। সিংড়ার ইউএনও হা-মীম তাবাসসুম প্রভা বলেন, লাশের দাফন-কাফনের জন্য প্রশাসনের পক্ষ থেকে ২৪ হাজার টাকা সহযোগিতা করা হয়েছে।
নোয়াখালী অফিস জানায়, নোয়াখালীর কবিরহাটে বেপরোয়া গতির মাটিবাহী ট্রাক্টর চাপায় এক মাদরাসা ছাত্র নিহত হয়েছেন। রোববার সন্ধ্যার পর উপজেলার ধানশালিক ইউনিয়নে চাপরাশিরহাট-মণ্ডলিয়া সড়কের জনতা বাজারসংলগ্ন চর গুল্লাখালী গ্রামে এ দুর্ঘটনা ঘটে। নিহত আমির হোসেন (১৩) ওই ইউনিয়নের চর মণ্ডলিয়া গ্রামের বিটারাগো বাড়ির দেলোয়ার হোসেনের ছেলে। সে স্থানীয় চর মণ্ডলিয়া গ্রামের একটি মাদরাসার পঞ্চম শ্রেণীর ছাত্র ছিল। কবিরহাট থানার ওসি হুমায়ন কবির ঘটনার সত্যতা নিশ্চিত করে বলেন নিহতের পরিবারের আবেদনের কারণে ময়না তদন্ত ছাড়া লাশ ফেরত দেয়া হয়েছে।
পটিয়া-চন্দনাইশ (চট্টগ্রাম) সংবাদদাতা জানান, চট্টগ্রামের বাঁশখালী ও বোয়ালখালী উপজেলায় পৃথক দু’টি সড়ক দুর্ঘটনায় বাসের হেলপার মনির আহমদ (৫৬) ও গৃহবধূ জিসা আক্তার (২০) নিহত হয়েছেন। গতকাল সোমবার সকালে চট্টগ্রাম বাঁশখালী আনোয়ারা পিএবি সড়কের বাঁশখালী উপজেলার থানার দক্ষিণে বাস রেখে সড়ক পার হওয়ার সময় একটি দ্রুতগতির সিএনজি অটোরিকশা মনির আহমদকে ধাক্কা দিলে তিনি গুরুতর আহত হন। পরে তাকে বাঁশখালী হাসপাতাল হয়ে চমকা হাসপাতালে নেয়ার পথে মারা যান। নিহত মনির আহমদ পৌরসভার তিন নম্বর ওয়ার্ডের উত্তর জলদির মরহুম কবির আহমদের ছেলে। বাঁশখালী থানার পুলিশ পরিদর্শক (তদন্ত) সুধাংশু শেখর হালদার ঘটনার সত্যতা নিশ্চিত করেছেন।অপরদিকে রোববার রাত সাড়ে ৯টায় সড়ক দুর্ঘটনায় গুরুতর আহত জিসা আক্তার (২০) নামে এক সন্তানের জননী নগরীর একটি হাসপাতালে চিকিৎসাধীন অবস্থায় মারা গেছেন। নিহত জিসা আক্তার বোয়ালখালী পৌরসভার পশ্চিম গোমদণ্ডি এলাকার মোহাম্মদ দিদারের সহধর্মিণী। শনিবার রাত ৮টার দিকে রিকশাযোগে রাইখালী এলাকা দিয়ে যাওয়ার সময় একটি মাইক্রোবাস তাদের ধাক্কা দিলে তিনি গুরুতর আহত হন। রোববার রাতে চিকিৎসাধীন অবস্থায় তিনি মারা যান।
পাবনা প্রতিনিধি জানান, পাবনার চাটমোহরে দুধের ক্যান বোঝাই করিমনের চাপায় রিমি খাতুন (১৪) নামের এক স্কুলছাত্রী নিহত হয়েছে। সোমবার দুপুর ১২টার দিকে চাটমোহর-পাবনা সড়কের অমৃতকৃন্ডা এলাকায় এ দুর্ঘটনা ঘটে। নিহত রিমি ওই গ্রামের জাইদুল ইসলামের মেয়ে ও উপজেলার সেন্ট রীটার্স হাইস্কুলের অষ্টম শ্রেণীর ছাত্রী। সোমবার দুপুর ১২টার দিকে কোচিং শেষ করে এক সহপাঠীর সাথে বাড়ি ফিরছিল রিমি। এদিকে রিমির মৃত্যুর খবর পেয়ে বিক্ষুব্ধ স্কুল শিক্ষার্থীরা সড়ক অবরোধ করে। ঘটনার পরপরই করিমনের চালক পালিয়ে যায়। চাটমোহর থানার ওসি সেলিম রেজা জানান, খবর পেয়ে ঘটনাস্থলে পুলিশ পাঠানো হয়েছে। অভিযোগ পেলে আইনগত ব্যবস্থা নেয়া হবে।
 
",2,1.0,1.0,100.0
20170539,241,"

মানহীন মেশিনে অচল এআইএসের আধুনিক প্রেস
	কোটি কোটি টাকা লোপাটের অভিযোগ
","কোটি কোটি টাকায় আধুনিকায়ন হয়েছে কৃষি তথ্য সার্ভিসের (এআইএস) প্রেস। হয়েছে নতুন ভবন। প্রায় ২৯ কোটি টাকা ব্যয়ে শুধু দু’টি অফসেট ফোর কালার প্রিন্টিং মেশিন ও ১১টি অন্যান্য প্রেস সামগ্রী/মেশিন কেনা হয়েছে। রাজধানীর খামারবাড়িতে অবস্থিত এআইএস সদর দফতর। কৃষি তথ্য সার্ভিস আধুনিকায়ন ও ডিজিটাল কৃষি তথ্য ও যোগাযোগ শক্তিশালীকরণ (প্রথম সংশোধিত) শীর্ষক গত বছরের জুন মাসে শেষ হওয়া প্রকল্প থেকে অর্থায়ন করা হয়েছে। প্রেসে মেশিন সরবরাহের ৮ মাস অতিবাহিত হয়েছে। কিন্তু পুরোপুরি চালুই করতে পারেনি সংশ্লিষ্টরা। দুটি অফসেট চার কালার প্রিন্টিং মেশিনের মধ্যে একটি প্রায় একেবারেই অচল। আরেকটি চলছে খুঁড়িয়ে খুঁড়িয়ে। অন্যান্য যন্ত্রপাতির মধ্যে ফোল্ডিং মেশিন এখনো চালু করা সম্ভব হয়নি। মেশিনের বিভিন্ন যন্ত্রাংশ ভাঙা পাওয়া যায়। গ্যাদারিং মেশিনের কম্প্রেসার নাই। সঠিকভাবে চলে না। পাঁচ ফর্মা চলার পর অটো বন্ধ হয়ে যায়। ইঞ্জিনিয়ার প্রতিদিন মেরামত করে। কিন্তু ঠিক হয় না। লেমেনেটিং মেশিনের কম্প্রেসার ছিল না। এ বিষয়ে প্রেস থেকে জোর দাবি জানানো হলে পরে তা দেয়া হয়েছে। এছাড়া, পাইল টার্নার মেশিন, ডাই কাটিং মেশিন, স্পাইরাল মেশিন, হট স্ট্যাম্পিং মেশিন, স্টিচিং মেশিন এখনো চালু করা সম্ভব হয়নি বলে জানা যায়। স্টিচিং মেশিনগুলো চালু করা যাবে কি না সঠিক ধারণা পাচ্ছেন না সংশ্লিষ্টরা। অন্যদিকে, স্পাইরাল বাইন্ডিং মেশিনেরও কম্প্রেসার নাই। সব মিলে অচল অবস্থা এআইএসের আধুনিক প্রেসে। পুরনো মেশিন দিয়েই বেশির ভাগ কাজ কর্ম করা হচ্ছে বলে জানা যায়। কোটি কোটি টাকায় কেনা প্রেসের নতুন যন্ত্রপাতির এমন বেহাল দশার কথা উল্লেখ করে ওপর মহলে জানিয়েছেন প্রেস ম্যানেজার খন্দকার জান্নাতুল ফেরদৌস। নিজে বিষয়টি স্বীকার করেন। এআইএসের পরিচালক ড. সুরজিত সাহা রায়ও বলেছেন, আমরা প্রেস মেশিন সরবরাহ প্রতিষ্ঠানকে সচল করার জন্য লিখেছি। এর মধ্যে দু’টি সচল হয়েছে। বাকিগুলো সচল করার জন্য বলছি।
টেকনিক্যাল কমিটিতে নন টেকনিক্যাল সদস্য : দুটি অফসেট ফোর কালার প্রিন্টিং মেশিন ও ১১টি অন্যান্য প্রেস সামগ্রী/মেশিন কেনার জন্য একটি অফিসিয়াল কস্ট এস্টিমেটেড কমিটি গঠন করা হয়। তিন সদস্যের এই কমিটিতে বিমান বাংলাদেশ এয়ারলাইন্সের মেশিন ইউনিটের (প্রিন্টিং অ্যান্ড পাবলিকেশন্স) ইনচার্জ মো: জাহাঙ্গীর আলম, এআইএস প্রেস ম্যানেজার জান্নাতুল ফেরদৌস ও অত্র এআইএস প্রকল্পের ফটোগ্রাফার মো: আশরাফ আলী মনোনীত করা হয়। মো: আশরাফ আলী ক্যামেরা চালাতে পারলেও টেকনিক্যাল বিষয়ে অনভিজ্ঞ। অন্যদিকে ফেরদৌস একজন কৃষিবিদ (বিসিএস ক্যাডার)। তাদের দু’জনই মেশিনারিজ সম্পর্কে জ্ঞান রাখেন না। এই এস্টিমেটেড কস্ট কমিটি দুটি ফোর কালার অফসেট প্রিন্টিং মেশিনসহ অন্যান্য ১১টি মেশিন কেনার জন্য দর দাম ধরে স্পেসিফিকেশন করে দেয়। শুধু যে কস্ট এস্টিমেটেড কমিটিতেই এমন নন-টেকনিক্যাল লোক তা নয়। একইভাবে পছন্দমতো একটি টেকনিক্যাল সাব-কমিটিও গঠন করেন সংশ্লিষ্টরা। এর আহ্বায়ক ছিলেন ডাক অধিদফতরের কর্মকর্তা/কর্মচারীদের জন্য আবাসন ভবন নির্মাণ প্রকল্পের পিডি মো: আনজীর আহম্মদ। সদস্যসচিব ছিলেন-প্রকল্পের মনিটরিং অ্যান্ড ইভ্যুলেশন অফিসার মো: মাজহার হোসাইন ও সদস্য তৎকালীন উপপ্রধান তথ্য অফিসার মোহাম্মদ মারুফ। আহ্বায়কের ব্যাকগ্রাউন্ড ইঞ্জিনিয়ার হলেও বাকি দু’জনই কৃষিবিদ; নন-টেকনিক্যাল। এদিকে, কৃষি মন্ত্রণালয়ের তখনকার উপসচিব (প্রশাসন-২) মো: জসিম উদ্দিনকে প্রধান করে একটি টেকনিক্যাল ইভ্যালুয়েশন কমিটি গঠন করা হয়। কমিটির অপর দুই সদস্য হলেন- সংশ্লিষ্ট প্রকল্পের মনিটরিং অ্যান্ড ইভ্যালুয়েশন অফিসার মো: মাজহারুল হোসাইন ও কল সেন্টার অফিসার মাহাজুবা তাসনিম।
কৃষি তথ্য সার্ভিস, সংশ্লিষ্ট প্রকল্প পরিচালক এবং কৃষি মন্ত্রণালয়ের একাধিক কর্মকর্তার যোগসাজশে টেন্ডার প্রক্রিয়া সম্পন্ন করা হয় বলে অভিযোগ রয়েছে। সংশ্লিষ্ট সাপ্লাইয়ার কোম্পানির সাথে আঁতাত করে ২টি ফোর কালার অফসেট প্রিন্টিং মেশিনসহ আরো ১১টি যন্ত্র কেনার জন্য গ্রাফিক্স সলিউশনকে কার্যাদেশ দেয়া হয়। টেকনিক্যাল সাব-কমিটি গত ৮ জুন প্রেস যন্ত্রপাতি ফিজিক্যাল ইন্সপেকশন ও টেন্ডারে উদ্ধৃত স্পেসিফিকেশন অনুযায়ী যাচাইয়ের লক্ষ্যে টেকনিক্যাল সাব-কমিটির সভা করেন তারা। সভার কার্যবিবরণীতে বলা হয়, ‘..ফিজিক্যাল ইন্সফিকেশন শেষে টেন্ডারে উদ্ধৃত স্পেসিফিকেশনের সাথে ঠিকাদার প্রতিষ্ঠান কর্তৃক সরবরাহকৃত মালামালগুলো সামঞ্জস্যপূর্ণ হওয়ায় সব মালামাল ঠিকাদার প্রতিষ্ঠান কর্তৃক সঠিকভাবে সরবরাহ করা হয়েছে মর্মে সিদ্ধান্ত হয়। মালামাল গ্রহণ কমিটি গত বছরের ১০ জুন মালামাল গ্রহণ কমিটির সভা এআইএস প্রেস ভবনে অনুষ্ঠিত হয়। এতে কৃষি মন্ত্রণালয়ের উপসচিব (প্রশাসন শাখা-৪) মোহাম্মদ জহিরুল ইসলাম, সম্প্রসারণ-১ এর আবুল কালাম, ডাক অধিদফতরের কর্মকর্তা/কর্মচারীদের জন্য আবাসন ভবন নির্মাণ প্রকল্পের পিডি মো: আনজীর আহম্মদ, এআইএস আধুনিকায়ন ও ডিজিটাল কৃষি তথ্য ও যোগাযোগ শক্তিশালীকরণ (প্রথম সংশোধিত) প্রকল্পের পিডি তাপস কুমার ঘোষ ও এ প্রকল্পের মনিটরিং অ্যান্ড ইভ্যালুয়েশন অফিসার মো: মাজহারুল হোসাইন উপস্থিত ছিলেন। তারা গ্রাফিক্স সলিউশন লিমিটেড কর্তৃক সরবরাহকৃত মালামালসমূহ টেকনিক্যাল কমিটির সিদ্ধান্তের আলোকে গ্রহণ করেন বলে কার্যবিবরণীতে উল্লেখ করা হয়। অথচ গ্রাফিক্স সলিউশনের ফেসবুক পেইজে দেখা যায়, মেশিন ইন্সটল করেছেন ৩১ জুলাই। কৃষি তথ্য সার্ভিস (এআইএস) কৃষি মন্ত্রণালয়ভুক্ত অন্যতম প্রতিষ্ঠান। কৃষি তথ্য ও প্রযুক্তি সব ধরনের গণমাধ্যমের সাহায্যে তৃণমূল পর্যায়ের কৃষকের দোরগোড়ায় পৌঁছে দেয়াই মূল্য লক্ষ্য। মাসিক কৃষি কথা, সম্প্রসারণ বার্তা, কৃষি ডায়েরি, লিফলেটসহ কৃষি মন্ত্রণালয়ভুক্ত দফতর/সংস্থার প্রকাশনা মুদ্রণের কাজ হয় এআইএস প্রেসে।
কৃষি তথ্য সার্ভিস আধুনিকায়ন ও ডিজিটাল কৃষি তথ্য ও যোগাযোগ শক্তিশালীকরণ (১ম সংশোধিত) প্রকল্পের আওতায় এই প্রেস আধুনিকায়নের উদ্যোগ নেয় কৃষি মন্ত্রণালয়। শুরুতে এ প্রকল্পের প্রকল্প পরিচালক (পিডি) ছিলেন ড. সাইফুল ইসলাম। আর মনিটরিং অফিসার ছিলেন তাপস কুমার ঘোষ। প্রকল্পের বিভিন্ন কাজে অনিয়ম ও ব্যর্থতার দায়ে সাইফুল ইসলামকে ২০২২ সালের আগস্টে প্রকল্প থেকে সরিয়ে দেয়া হয়। পিডির দায়িত্বে আসেন তাপস কুমার ঘোষ। দায়িত্ব নিয়ে তিনি প্রেস এবং প্রেস সংশ্লিষ্ট মেশিনারিজ ক্রয়ের প্রক্রিয়া শুরু করে বেশি দাম দেখিয়ে (২৯ লাখ ১২ হাজার টাকা) চাহিদাপত্র তৈরি করে র্যাপিডা ৭৬-৪ এফএপিসি, কোয়িং অ্যান্ড বাউয়ার কেএবি ব্রান্ডের দুটি ফোর কালার অফসেট প্রিন্টিং মেশিনসহ মোট ১৩টি মেশিন কেনার উদ্যোগ নেয়া হয়। ২৮ কোটি ৯৩ লাখ ৬৫ হাজার টাকায় এই মেশিনগুলো সরবরাহের কাজ পায় গ্রাফিক সলিউশন লিমিটেড। প্রেস ম্যানেজার পদটি নন-ক্যাডার হলেও আগের জনকে সরিয়ে বিসিএস কৃষি ক্যাডারের কর্মকর্তা খন্দকার জান্নাতুল ফেরদৌসকে পদায়ন করা হয়। কস্ট এস্টিমেটেড কমিটির সদস্য ছিলেন খন্দকার জান্নাতুল ফেরদৌস। এ প্রসঙ্গে বলেন, আমি তখন একেবারেই নতুন যোগ দিয়েছি। কমিটিতে রাখলেও কোনো কিছুতে আমি ছিলাম না। মেশিন কেনাকাটা ও বুঝে নিয়েছেন প্রকল্প সংশ্লিষ্ট ও মালামাল গ্রহণ কমিটি। তিনি জানান, দুটি ফোর কালার অফসেট প্রিন্টিং মেশিনের একটি মোটামুটি চলে। অন্যটি ঠিক করতে বলা হয়েছে। আর যেসব সমস্যা হয়েছে তা পরিচালক স্যারকে লিখিতভাবে জানিয়েছি।
প্রকল্প গত জুনে শেষ হওয়ার পর পরিচালক তাপস কুমার ঘোষকে কৃষি মন্ত্রণালয়ের আরেক প্রতিষ্ঠান জাতীয় কৃষি প্রশিক্ষণ একাডেমিতে (নাটা) বদলি করা হয়েছে। সামগ্রিক বিষয়ে জানতে চাইলে তিনি বলেন, মেশিনগুলো সব চালু আছে। চালু না থাকলে তাহলে মাসিক কৃষি কথা কিভাবে সারা দেশে যাচ্ছে? পুরান মেশিন দিয়ে ছাপানো হচ্ছে- এমন প্রসঙ্গে তিনি বলেন, পুরান মেশিনও চলছে, নতুনগুলোও চলছে। এআইএস পরিচালক সংশ্লিষ্ট সরবরাহকারী প্রতিষ্ঠানকে মেশিনারিজ নষ্টের বিষয়ে চিঠি দিয়েছে কেন তাহলে? এমন প্রশ্নে তিনি বলেন, এটা তাকেই জিজ্ঞেস করেন। আমি তো প্রকল্প শেষে সবকিছু বুঝে দিয়ে চলে এসেছি। নিম্নমানের মেশিনারিজ কেনা হয়েছিল কি না- জানতে চাইলে এআইএস পরিচালক ড. সুরজিত সাহা রায় বলেন, নিম্নমানের কি না বলতে পারব না। কারণ আমি তো আর টেকনিক্যাল লোক না। যারা এসব রিসিপ করে নিয়েছে, টেকনিক্যাল কমিটি ছিল। তারা দেখে এগুলো নিয়ে এসেছে। মালামাল গ্রহণ কমিটি বুঝে নিয়েছে। সব কাগজ প্রিন্ট হচ্ছিল না। যেহেতু মৌখিকভাবেবলে কাজ হচ্ছিল না, তাই কোম্পানিকে (গ্রাফিক সলিউশন লি:) লিখিতভাবে দিয়েছি। এখনো পুরোপুরি ঠিক হয়ে আসে নাই। দুই বছরের ওয়ারেন্টি পিরিয়ড আছে, তারা মেশিনগুলো সম্পূর্ণরূপে চালু করে দেবে। তাদের সিকিউরিটি মানি আমাদের কাছে আছে।
কেনাকাটা নিয়ে বড় ধরনের লেনদেন হয়েছে এমন অভিযোগ প্রসঙ্গে তিনি বলেন, কেনা হয়েছে প্রজেক্ট থেকে। আমাদের এখান থেকে (এআইএস রাজস্ব) না। আমাদের এ প্রকল্প পিডি দায় দায়িত্ব নিয়ে কিনেছে। ইজিপির মাধ্যমে হয়েছে। এখানে টেকনিক্যাল কমিটি ছিল, তারা এগুলো দেখছে এবং ইন্সফেকশন করে আসছে। মন্ত্রণালয়ের কয়েকজন গেছে এবং পিডি অফিসের দু’জন গেছে। বাইরের একজন ইঞ্জিনিয়ার গেছেন। টেকনিক্যাল কমিটিতে নন টেকনিক্যাল এমন কি কস্ট এস্টিমেটেড কমিটি একজন ক্যামেরাম্যান (ফটোগ্রাফার) রাখা হয়েছে। এ প্রসঙ্গে পরিচালক বলেন, ক্যামেরাম্যান তো রাখার কথা না..। এখানে যারা বুঝে নিয়েছে তারা ইঞ্জিনিয়ার ছিল, তারা বুঝে নিয়েছে। টেকনিক্যাল কমিটি প্রেস ম্যানেজারকে বুঝিয়ে দিয়েছে। এ বিষয়ে সরবরাহকারী প্রতিষ্ঠান গ্রাফিক সলিউশন লিমিটেডের কারো সাথে যোগাযোগ করা যায়নি। তবে, এইআইএসের প্রেসে দায়িত্বপ্রাপ্ত প্রতিষ্ঠানটির ইঞ্জিনিয়ার এনামুল সম্প্রতি বলেন, এআইএস কোনো সাধু জায়গায় না। ওনাদের ইন্টারনাল অনেক বিষয় আছে। অনেকের অনেক কিছুর সাথে বলতে পারেন আমরা জিম্মি হয়ে আছি। এখানে মেশিন ইনস্টলের শুরু থেকে কারো সহায়তা পাইনি। এখানে অনেক লেনদেনের ব্যাপার থাকে। এরে খুশি করতে না পারলে এটা হবে না, ওরে খুশি করতে না পারলে ওটা হবে না।
",2,1.0,1.0,100.0
20051626,120,ধর্মীয় অবমাননায় সর্বোচ্চ শাস্তির পরামর্শ হাইকোর্টের,"মহান আল্লাহ তায়ালা, মহানবী (সা.), ইসলাম ও অন্যান্য ধর্ম নিয়ে কটূক্তি তথা ধর্মীয় অনুভূতিতে আঘাতের মামলায় সর্বোচ্চ শাস্তি মৃত্যুদণ্ড বা যাবজ্জীবন শাস্তির বিধান রেখে আইন প্রণয়নের বিষয়ে সরকারকে পরামর্শ দিয়েছেন হাইকোর্ট।
মঙ্গলবার হাইকোর্টের বিচারপতি মো. রেজাউল হাসান ও বিচারপতি ফাহমিদা কাদেরের সমন্বয়ে বেঞ্চ এ মতামত দেন। মহানবিকে (সা.) নিয়ে অবমাননাকর মন্তব্য নিয়ে কুষ্টিয়ার একজনের জামিন আবেদনের বিষয়ে জারি করা রুলের শুনানিতে এমন মতামত দেন হাইকোর্ট।রাষ্ট্রপক্ষের আইনজীবী ডেপুটি অ্যাটর্নি জেনারেল একেএম আমিন উদ্দিন মানিক বিষয়টি যুগান্তরকে নিশ্চিত করেছেন।
তিনি বলেন, ধর্মীয় অবমাননার বিষয়ে আদেশটি অত্যন্ত গুরুত্বপূর্ণ। যেহেতু এ বিষয়ে দণ্ডের কোনো বিধান নেই, তার সর্বোচ্চ শাস্তি মৃত্যুদণ্ড, যাবজ্জীবনসহ অজামিনযোগ্য আইন প্রণনয়নের জানান হাইকোর্ট।",2,1.0,1.0,100.0
20171548,369,"

বাংলাদেশের সাথে জাপানের সুসম্পর্ক আরো গভীর হবে : রেলমন্ত্রী
","রেলপথ মন্ত্রী মো: জিল্লুল হাকিম বলেছেন, বাংলাদেশের সাথে জাপানের দীর্ঘদিনের সুসম্পর্ক রয়েছে। এই সম্পর্ক আরো গভীর হবে। দ্বিতীয় বিশ্বযুদ্ধের সময় থেকে বাংলাদেশের জনগণের সাথে জাপানের এই সম্পর্ক তৈরি হয়।
বুধবার রেল ভবনে মন্ত্রীর সাথে জাপানের রাষ্ট্রদূত ইওয়ামা কিমিনোরি এর সাক্ষাৎকালে তিনি এসব কথা বলেন।
রেলমন্ত্রী বাংলাদেশে জাপানের বাস্তবায়নাধীন রেলওয়ের বিভিন্ন প্রকল্পের অগ্রগতি নিয়ে আলোচনা করেন।
মন্ত্রী বলেন, জাপান বাংলাদেশের বিভিন্ন উন্নয়নমূলক প্রকল্পে আর্থিক সহযোগিতা করছে। বাংলাদেশ রেলওয়ের অনেক প্রকল্প বাস্তবায়ন করছে। ভবিষ্যতেও রেলওয়ের প্রকল্পে জাপানের কাজ করার সুযোগ রয়েছে।
মন্ত্রী জাপানের রাষ্ট্রদূতকে বাংলাদেশের রেলের প্রকল্পগুলোতে আরো আর্থিক সহযোগিতা প্রদানের আহ্বান জানান। জাপানের রাষ্ট্রদূত বাংলাদেশ রেলওয়ের সাথে কাজ করার এবং ভবিষ্যতে আর্থিক সহযোগিতা প্রদান করার আশ্বাস দেন।সূত্র : বাসস
",2,1.0,1.0,100.0
20173706,421,"
তৃতীয় নয়ন 
ঢাকার যানবাহন
","আধুনিক বাংলা সাহিত্যের প্রাক্কালে ‘গুপ্ত কবি’ ঈশ্বর চন্দ্র গুপ্ত ঊনবিংশ শতাব্দীতে বলেছিলেন, ‘রেতে (রাতে) মশা, দিনে মাছি, এই নিয়ে কলকাতায় আছি।’ এখন কথাটা ঢাকার বেলায় প্রযোজ্য। ঢাকা পৃথিবীর দ্বিতীয় অবাসযোগ্য শহর হিসেবে অভিহিত। জলজট ও জনজট এখন এর নিত্যসঙ্গী। এর সঙ্গে যোগ হয়েছে যানজট। কথায় বলে রাজধানী ঢাকায় অল্প বৃষ্টিতে বেশি সমস্যা হয়। নগর ঢাকা এখন আর যুদ্ধবিধ্বস্ত নয়, অথচ ঢাকার অবস্থা যুদ্ধবিধ্বস্ত আফগান রাজধানী কাবুল বা সিরীয় রাজধানী দামেস্কের কাছাকাছি।মহানগরী ঢাকায় যানজট সমস্যা বর্তমান বহুমুখী ও জটিল। ঢাকায় যানজটের কবলে কত যে সময় নষ্ট হচ্ছে, তার কোনো ইয়ত্তা নেই। ছোটবেলায় শুনতাম, লোকাল ট্রেনের ড্রাইভার ট্রেন থামিয়ে তার শ্বশুরবাড়ি যায়। ফলে ‘৯টার গাড়ি কয়টায় ছাড়ে’ কথাটার এ দেশে উদ্ভব। কিন্তু ঢাকায় আধুনিক যানবাহনের ভিড়ে কথাটা আজো টিকে আছে। ঢাকাতে লোকাল ট্রেন নেই, আছে অত্যাধুনিক প্রাইভেট কার ও অসংখ্য রিকশা যা মধ্যবিত্তের প্রধান যান। যানজটে বই পড়ে শেষ করা এবং ফেসবুকে কোনো কিছু লেখা অত্যন্ত মামুলি ব্যাপার। হঠাৎ করে যানজট সৃষ্টি হয় ঢাকায়। এর পেছনে পাবলিকও দায়ী; ট্রাফিক পুলিশও দায়ী। গত কয়েক দিন ঢাকার পল্টন মোড়ে এই যানজট দেখা যাচ্ছে। ঢাকার বাইরে থেকে যারা আসেন, তারা ঢাকা মহানগরীতে প্রবেশের সময় বিরাট বাধার সম্মুখীন হন। তখন দীর্ঘ যানজটে মানুষকে বিষম নাস্তানাবুদ হতে হয়। যেমন- ঢাকা-চট্টগ্রাম রুটে। বন্দর নগরী চট্টগ্রাম থেকে মাত্র ৬ ঘণ্টায় ঢাকায় আসা যায়। কিন্তু যাত্রাবাড়ীতে অপেক্ষা করতে হয় কমপক্ষে দুই ঘণ্টা। ফলে ঢাকা শহরে প্রবেশ করতে অনেক বিলম্ব হয়। রাজধানীর কেন্দ্রস্থল পল্টন মোড়ে সাম্প্রতিক ভয়াবহ যানজটের কারণ কী, বুঝা যায় না।রাজধানীর যানবাহনে কিছু দিন তোড়জোড় ছিল টিকিট মেশিনের। এখন সেই মেশিনের দেখা নেই। ফাঁকতালে শেওড়াপাড়া-ফার্মগেট ১৩ টাকার জায়গায় ১৫ টাকা আদায় করা হয়। প্রত্যেক ট্রিপে একটি মিনিবাসে অন্তত ৬০ জন যাত্রী থাকে। এভাবে প্রতিদিন মিনিবাসে অসংখ্য যাত্রী যাতায়াত করে। তাদের থেকে ড্রাইভার, কন্ডাক্টর মোট কত টাকা অতিরিক্ত আদায় করছে তা সহজেই বোঝা যায়। মিরপুর রুটে প্রতিদিন কয়েক লাখ লোক যাতায়াত করে। তাদের প্রত্যেকের কাছ থেকে দুই টাকা করে অতিরিক্ত নিলে মোট কত টাকা আয় হয়, এটা সহজেই অনুমেয়। শাহবাগ থেকে মৎস্যভবনেও ১০ টাকা করে আদায় করা হয়। অথচ ভাড়া আরো অনেক কম। একজন গ্রামের লোক মতিঝিল থেকে শাহবাগ যাবেন। তার কাছ থেকে ১০ টাকার বদলে ৩০ টাকা আদায় করা হয়েছে। মতিঝিল থেকে যারা মিরপুর যাবেন তাদের সরাসরি কোনো বাস নেই। বিকল্পের গাড়িগুলো সব যাত্রাবাড়ী চলে গেছে। মতিঝিল থেকে এখন কোনো বাসই ছাড়ে না। অথচ যাত্রীরা তীর্থের মতো দাঁড়িয়ে থাকেন। এমনি হাজারো সমস্যার মধ্য দিয়ে প্রতিদিন যাতায়াত করতে হয়।শুধু ফার্মগেট থেকেই প্রতিদিন অতিরিক্ত কয়েক লাখ টাকা আদায় করা হচ্ছে নিরীহ যাত্রীদের কাছ থেকে। যাত্রী হয়রানির অন্যান্য ধরনও আছে। যাত্রীদের শাসানো, এমনকি পিটানো পর্যন্ত হয়। ধানমন্ডির আবাহনী মাঠের কাছে মোহাম্মদপুর রুটের একটি গাড়ি থেকে ড্রাইভারের হাত থেকে বাঁচতে যাত্রী পলায়নের দৃশ্য অনেকেরই দেখা। কিন্তু কী করা! যাকে বলে পাবলিক ট্রান্সপোর্ট।নিম্নবিত্ত মানুষের এখন ঢাকায় চলাচলের কোনো উপায় নেই। কারণ সব রুটেই ভাড়া বেড়ে গেছে অনেক। মধ্যবিত্তের নাভিশ্বাস উঠছে। নিম্নবিত্ত তো সেখানে দাঁড়াতেই পারে না। করোনার অতিমারী এবং ডলার সঙ্কটের কারণে এমনিতেই সাধারণ মানুষের অবস্থা বড়ই কাহিল। তার ওপর পাবলিক ট্রান্সপোর্টের ভাড়া বেড়েছে অনেক। এখন ১০ টাকার কমে কোনো ভাড়া নেই। বড় নোট দিলে হিসাব পাওয়া যায় না। শাহবাগ থেকে মতিঝিল ভাড়া ১০ টাকা হলেও মতিঝিলের ভিতরেই ভাড়ার তারতম্য রয়েছে। এ দুর্ভোগ নিত্যদিনই পোহাতে হয়। কিন্তু এসব দেখার কেউ নেই। কত আর ঝগড়া করা যায়। ভাড়া বাড়ানোর পরে প্রথম দিকে আপত্তি উঠলেও দু’দিন পরে সব ‘ঠিক হয়ে’ যায়। সবাই নতুন ভাড়াকে মেনে নেয় বা মেনে নিতে বাধ্য হয়। যানবাহনে দাঁড়াতে দাঁড়াতে অবস্থা কাহিল হলেও বলার কিছু নেই। কর্তৃপক্ষ দেখেও না দেখার ভান করে। একটি কৌতুক আছে। একজনের ঘাড় বাঁকা দেখে আরেকজনের প্রশ্নের জবাবে বলা হচ্ছে- ‘মিনিবাসে রড ধরে দাঁড়াতে দাঁড়াতে তার এ অবস্থা।’ এ অবস্থা অনেকেরই। কিন্তু বলার বা করার কিছু নেই। এই নিয়তি মেনেই ঢাকায় থাকতে হয়। ঢাকার আকর্ষণে মানুষ এখানে আসতে বাধ্য।
",2,1.0,1.0,100.0
20044714,36,বিশ্বের শীর্ষ পর্যায়ের ৫৫ কোম্পানিকে আমন্ত্রণ,"অফশো’র বিডিংয়ে অংশগ্রহণকারী প্রতিষ্ঠানকে অনেক সুবিধা দেয়ায় বিদেশি কোম্পানি আগ্রহী হবে বলে মন্তব্য করেছেন প্রধানমন্ত্রীর বিদ্যুৎ, জ্বালানি ও খনিজসম্পদ বিষয়ক উপদেষ্টা ড. তৌফিক-ই-ইলাহী চৌধুরী। সমুদ্রে তেল ও গ্যাস অনুসন্ধানে ডাকা আন্তর্জাতিক দরপত্রে সর্বোচ্চ সাড়া পাওয়ারও আশা করছে সরকার। এতে বিশ্বের শীর্ষ পর্যায়ের ৫৫টি কোম্পানিকে আমন্ত্রণ জানানো হয়েছে। গতকাল পেট্রোবাংলায় অফশো’র বিল্ডিং রাউন্ড সংক্রান্ত এক সংবাদ সম্মেলনে তিনি এ মন্তব্য করেন।
এতে জানানো হয়, নতুন পিএসসি (উৎপাদন বণ্টন চুক্তি) সব দিক থেকে আকর্ষণীয় করা হয়েছে। ইতিমধ্যে পিএসসিতে অংশ নিতে বিভিন্ন দেশ পেট্রোবাংলার সঙ্গে যোগাযোগ করছে। ড. তৌফিক-ই-ইলাহী চৌধুরী বলেন, এবারের বিডিংয়ে কতোগুলো আকর্ষণীয় দিক রয়েছে। এবার ব্রেন্ট ক্রুডের সঙ্গে সামঞ্জস্য রাখা হয়েছে। ক্রুডের দাম বেড়ে গেলে তারা কিছুটা সুবিধা পাবে আর দাম কমে গেলে আমরা সুবিধা পাবো। এতে উৎপাদন বাড়াতে আগ্রহী হবে। তিনি বলেন, বাইরে কিছু লোক রয়েছেন যারা নেতিবাচক মন্তব্য করতে সিদ্ধহস্ত।বিজ্ঞাপনতাদের মুখে ছাই ঘষে দিতে সক্ষম হয়েছি। আগ্রহীদের জন্য ৪ বছরের সার্ভে করার সুযোগ থাকছে। এরপর তারা অনুসন্ধানে যেতে আবার সময় নেবে। যারা এতদিন আগ্রহ দেখিয়েছিল তারা এগিয়ে আসবে বলে আশা করছি। এক প্রশ্নের জবাবে তিনি বলেন, গাফিলতির জন্য যে কোনো রকম দুর্ঘটনার দায়ভার তাদের বহন করতে হবে।
বিদ্যুৎ, জ্বালানি ও খনিজসম্পদ প্রতিমন্ত্রী নসরুল হামিদ বলেন, বহু প্রতীক্ষার পর তেল ও গ্যাস অনুসন্ধানের প্রাথমিক কাজ আজ থেকে শুরু হলো। আমরা চাইছি, বিশ্বের খ্যাতনামা কোম্পানিগুলো এতে অংশ নিক। প্রতিযোগিতামূলকভাবে কাজটি দিতে পারবো। প্রতিমন্ত্রী বলেন, ২৪টি ব্লকে আমরা ব্রিডিং শুরু করছি। ২০১৬ সালে এই কাজ শুরু করেছিলাম। মাল্টিক্লায়েন্ট সার্ভে করতে আমাদের তিন বছর চলে গেছে। ১৩ হাজার স্কয়ার কিলোমিটারের ডাটা এখন আমাদের হাতে। যুক্তরাষ্ট্রসহ বেশ কিছু দেশ আগ্রহ প্রকাশ করেছে। প্রতিযোগিতামূলকভাবে এই ব্রিডিং অনুষ্ঠিত হবে বলে আশা করছি। রমজানের পর প্রি বিড মিটিং হবে। সেখানে আগ্রহী কোম্পানিগুলো অংশ নেবে। জ্বালানি ও খনিজ সম্পদ বিভাগের সচিব নুরুল আলম বলেন, অফশোরের পাশাপাশি অনশোরেও আন্তর্জাতিক দরপত্র আহ্বানের পরিকল্পনা করা হচ্ছে। সাগরে বাপেক্সের ক্যারিড শেয়ার ১০ শতাংশ থাকবে।
পেট্রোবাংলার চেয়ারম্যান জনেন্দ্র নাথ সরকার বলেন, সাগরের তেল ও গ্যাস অনুসন্ধানে ২৪টি ব্লকে ১০ই মার্চ আন্তর্জাতিক দরপত্র উন্মুক্ত করেছে পেট্রোবাংলা। ৯টি দেশীয় পত্রিকার পাশাপাশি বিদেশি পত্রিকা ‘দ্য ইকোনমিস্ট-এ নোটিশ প্রকাশের প্রক্রিয়াধীন রয়েছে। দরপত্র জমা দেয়ার জন্য ৬ মাস (৯ই সেপ্টেম্বর পর্যন্ত) সময় পাবে বহুজাতিক তেল ও গ্যাস কোম্পানিগুলো। তেল পেলে ২০ এবং গ্যাসের জন্য ২৫ বছর ধরা হয়েছে। তিনি বলেন, আমরা ৫৫ আইওসি’র কাছে আহ্বান জানিয়েছি। জমা দেয়ার পর ৯ই সেপ্টেম্বর তা খোলা হবে। দুইটি ডাটা সেন্টার করার উদ্যোগ নেয়া হয়েছে। মাল্টিক্লায়েন্ট সার্ভে করা হয়েছে। সেখান থেকে ডাটা কেনা যাবে। প্রমোশনাল সেমিনার হবে ঈদের পর। তেল পেলে আন্তর্জাতিক বাজারের সঙ্গে দাম নির্ধারণ করা হবে। ব্যাংক গ্যারান্টি একেবারে মিনিমাম রাখা হবে। সবচেয়ে আকর্ষণীয়, কষ্ট রিকোভারি ৭৫ ভাগ প্রতি বছর। যদি কোনো ঠিকাদার ড্যামেজ করে তাহলে দায় নিতে হবে।
পেট্রোবাংলা ডাটার জন্য পৃথক ৮টি প্যাকেজ প্রস্তুত করেছে, যেগুলো কিনতে পারবে আগ্রহী প্রতিষ্ঠান। আর কিছু ডাটা রয়েছে, যেগুলো ফ্রি দেখার সুযোগ পাবে কোম্পানিগুলো। এ ছাড়া স্লামবার্জার ১২ হাজার ৯৩২ লাইন কিলোমিটার ২ডি জরিপ করেছে। সেই জরিপের ডাটাও কিনতে পারবে। কোনো কোম্পানি এক অথবা একাধিক ব্লকের জন্য আবেদন করতে পারবে বলে জানিয়েছেন পেট্রোবাংলার চেয়ারম্যান।
সমুদ্রে তেল ও গ্যাস অনুসন্ধানে সর্বশেষ দরপত্র ডাকা হয়েছিল ২০১৬ সালে। এরপর ২০১৯ সালে নতুন পিএসসি আপডেট করা হলেও দরপত্র ডাকা হয়নি। সাগরের সীমানা বিরোধ নিষ্পত্তির পর ১ লাখ ১৮ হাজার ৮১৩ বর্গ কিলোমিটার সমুদ্র অঞ্চলের ওপর মালিকানা প্রতিষ্ঠিত হয় বাংলাদেশের। গভীর সমুদ্রে ১৫টি ও অগভীর সমুদ্রে ১১টি ব্লকে ভাগ করা হয়েছে। এর মধ্যে ২০১০ সালে গভীর সমুদ্রে ডিএস-১০ ও ডিএস-১১ ব্লকে কাজ নেয় কনোকো ফিলিপস। তারা ২ডি জরিপ শেষে গ্যাসের দাম বাড়ানোর দাবি করে। সেই দাবি পূরণ না হওয়ায় কাজ ছেড়ে চলে যায়। এ ছাড়া চুক্তির পর কাজ ছেড়ে চলে যায় অস্ট্রেলিয়ার স্যান্তোস ও দক্ষিণ কোরিয়ার পস্কো দাইয়ু।",2,1.0,1.0,100.0
20044716,38,রমজানে স্কুল খোলা থাকবে কিনা জানা যাবে আজ,"পবিত্র রমজানে প্রাথমিক ও মাধ্যমিক স্কুল খোলা থাকবে কিনা সে বিষয়ে আপিল বিভাগে আজ শুনানি হবে। পবিত্র রমজান মাসে প্রাথমিক ও মাধ্যমিক স্কুল খোলা রাখার সিদ্ধান্ত স্থগিত করে হাইকোর্টের দেয়া আদেশের বিরুদ্ধে রাষ্ট্র পক্ষে আনা আবেদনটি শুনানির জন্য চেম্বার কোর্ট বিচারপতি এম. ইনায়েতুর রহিমের আদালত মঙ্গলবার সকাল সাড়ে এগারোটায় বিষয়টি আপিল বিভাগের পূর্ণাঙ্গ বেঞ্চে শুনানির জন্য নির্ধারণ করে আদেশ দিয়েছেন। আদালতে রাষ্ট্রপক্ষে ছিলেন অ্যাটর্নি জেনারেল এ এম আমিন উদ্দিন ও সহকারী অ্যাটর্নি জেনারেল এম সাইফুল আলম। আর রিটের পক্ষে ছিলেন সিনিয়র আইনজীবী একেএম ফয়েজ।
গত রোববার রিটের প্রাথমিক শুনানি নিয়ে বিচারপতি কে এম কামরুল কাদের ও বিচারপতি খিজির হায়াতের সমন্বয়ে গঠিত হাইকোর্ট বেঞ্চ পবিত্র রমজানে স্কুল খোলা রাখার সিদ্ধান্ত দুই মাসের জন্য স্থগিত করে রুল জারি করে আদেশ দেয়।
গত ৮ই ফেব্রুয়ারি এক আদেশে ১১ থেকে ২৫শে মার্চ পর্যন্ত মোট ১৫ দিন সরকারি-বেসরকারি মাধ্যমিক ও নিম্ন মাধ্যমিক বিদ্যালয়ে শ্রেণি কার্যক্রম চালু রাখার সিদ্ধান্তের কথা জানিয়েছিল শিক্ষা বিভাগ। আর রমজানের প্রথম ১০ দিন সরকারি প্রাথমিক বিদ্যালয়ে পাঠদান কার্যক্রম চালু রাখার জন্য প্রয়োজনীয় ব্যবস্থা নিতে বলেছিল প্রাথমিক ও গণশিক্ষা মন্ত্রণালয়।",2,1.0,1.0,100.0
20044717,39,স্থানীয় সরকার নির্বাচনে টার্ন-আউট ঈর্ষণীয়: ওবায়দুল কাদের,"পবিত্র রমজান মাসে সংযম না করে বিএনপি যতই কর্মসূচি পালন করবে, ততই তারা জনবিচ্ছিন্ন হয়ে পড়বে বলে মন্তব্য করেছেন আওয়ামী লীগের সাধারণ সম্পাদক ওবায়দুল কাদের
পবিত্র রমজান মাসে সংযম না করে বিএনপি যতই কর্মসূচি পালন করবে, ততই তারা জনবিচ্ছিন্ন হয়ে পড়বে বলে মন্তব্য করেছেন আওয়ামী লীগের সাধারণ সম্পাদক ওবায়দুল কাদের। গতকাল বঙ্গবন্ধু এভিনিউস্থ আওয়ামী লীগের কেন্দ্রীয় কার্যালয়ে দলের সম্পাদকমণ্ডলীর এক সভায় তিনি এ মন্তব্য করেন। রমজানে সরকারবিরোধী কর্মসূচি চালিয়ে যাবে বিএনপি- এ প্রসঙ্গে সাংবাদিকদের প্রশ্নের জবাবে ওবায়দুল কাদের বলেন, এতে করে তাদের জনসম্পৃক্ততা অব্যাহতভাবে কমতে থাকবে। সুপ্রিম কোর্ট বার নির্বাচনে সহিংসতাকারীদের বিষয়ে সরকারের শক্ত অবস্থান তুলে ধরে সড়ক পরিবহন ও সেতুমন্ত্রী বলেন, কোনো অপরাধ ও অপকর্ম যদি সরকারি ছত্রছায়ায় হয়ে থাকে তখন সরকার যদি কাউকে ছাড় না দেয়, তখন বুঝতে হবে সরকারের এখানে শূন্য সহিষ্ণুতা বজায় রেখেছে। অপরাধীকে অপরাধী হিসেবে বিচার করা হবে, অপরাধী যতই প্রভাবশালী হোক। আওয়ামী লীগ সাধারণ সম্পাদক বলেন, আমি যুবলীগ, আওয়ামী লীগ, ছাত্রলীগ বুঝি না। অপরাধী অপরাধীই। অপরাধী যেই হোক, ছাড় দেয়া হবে না। প্রধানমন্ত্রী এ ব্যাপারে অত্যন্ত কঠোর। রমজান মাসে দ্রব্যমূল্য নিয়ন্ত্রণ নিয়ে ওবায়দুল কাদের বলেন, রমজানের দ্রব্যমূল্য নিয়ন্ত্রণে একটা বিষয় আছে।বিজ্ঞাপনসরকার অত্যন্ত সতর্ক ও সর্বাত্মক প্রয়াস চালাচ্ছে যাতে দ্রব্যমূল্য নিয়ন্ত্রণে থাকে, সাধারণ মানুষের ক্রয়ক্ষমতার মধ্যে থাকে। শেখ হাসিনার সরকার এ ব্যাপারে সর্বাত্মক প্রয়াস চালিয়ে যাচ্ছে। তিনি বলেন, বিশ্ব সংকটের প্রেক্ষাপটেও এরই মধ্যে জ্বালানি তেলের দাম কমানো হয়েছে। যেটা বিএনপি’র সময় হয়নি। তারা শুধু দাম বাড়াতে পারে। বিশ্ব সংকটের মধ্যে তেলের দাম কমানো নিয়ে যারা সরকারের প্রশংসা করে না, তারা বিরোধিতার নামে বিরোধিতা করে। সড়ক পরিবহন ও সেতুমন্ত্রী বলেন, গতবারের মতো এবারো রমজানে সরকারের পাশাপাশি দলীয়ভাবে আওয়ামী লীগের পক্ষ থেকে কোনো ইফতার পার্টি করা হবে না। এর পরিবর্তে সারা দেশে আওয়ামী লীগের পক্ষ থেকে গরিব ও সাধারণ মানুষের মাঝে ইফতার, ত্রাণসামগ্রী বিতরণ করার নির্দেশনা দিয়েছেন আওয়ামী লীগ সভাপতি, বঙ্গবন্ধু কন্যা প্রধানমন্ত্রী শেখ হাসিনা। ময়মনসিংহ ও কুমিল্লা সিটিসহ ২৩৩টি স্থানীয় সরকার নির্বাচন নিয়ে আওয়ামী লীগ সাধারণ সম্পাদক বলেন, সারা দেশে একযোগে এই নির্বাচন মোটামুটি শান্তিপূর্ণভাবে অনুষ্ঠিত হয়েছে। এই নির্বাচন নিয়ে দেশে-বিদেশে অনেক অপপ্রচার হয়েছে। ভোটার উপস্থিতি নিয়ে অনেক অপবাদ ছড়ানো হয়েছে। কেউ কেউ বিবৃতি দিয়ে এই নির্বাচনের ব্যাপারে বিতর্কিত খবর পরিবেশন করেছেন। ওবায়দুল কাদের বলেন, দেশের সাধারণ নির্বাচনের পর স্থানীয় সরকার নির্বাচনে টার্ন-আউট ঈর্ষণীয়। নির্বাচন কমিশন বলছে টার্ন-আউট ৬০ শতাংশ। বিএনপি নেতাদের গ্রেপ্তার নিয়ে সড়ক পরিবহন ও সেতুমন্ত্রী বলেন, নিরপরাধ ব্যক্তি এখানে নিপীড়নের শিকার হচ্ছে না। যারা অপরাধী, সন্ত্রাস করে, আগুন সন্ত্রাসে জড়িত জনগণের জানমাল রক্ষায় তাদের ছাড় দেয়া কোনো দেশপ্রেমিক সরকারের পক্ষে সম্ভব নয়। বিএনপি নেতাকর্মীদের জেলে থাকা নিয়ে দলটির শীর্ষ নেতারা ক্রমাগত মিথ্যাচার করে যাচ্ছেন। ওবায়দুল কাদের বলেন, শেখ হাসিনা মানবতার প্রতীক। গত ৪৮ বছরে তার অর্জনের ধারে কাছেও কেউ যেতে পারেনি। বিএনপি হচ্ছে খুনি-সন্ত্রাসীদের দল। মানুষ পুড়িয়ে মারার দল। মিস্টার ১০%, দুর্নীতির বরপুত্র তারেক জিয়ার আজকে যে দুর্নাম অর্জন করেছে, জনগণ থেকে বিচ্ছিন্ন হয়ে আছে। বিএনপি তাকে যতই নেতা বানানোর চেষ্টা করুক দেশের জনগণ তাকে নেতা হিসেবে মেনে নিবে না। যতদিন তারেক জিয়া থাকবে, ততদিন বিএনপি স্বাভাবিক কারণে জনবিচ্ছিন্ন ও অপ্রাসঙ্গিক হয়ে পড়বে। বিএনপি’র মিথ্যাচার এখন দলটির নেতাকর্মীরাও বিশ্বাস করে না। সম্পাদকমণ্ডলীর সভায় উপস্থিত ছিলেন আওয়ামী লীগের যুগ্ম সাধারণ সম্পাদক ড. হাছান মাহমুদ ও আ ফ ম বাহাউদ্দিন নাসিম, সাংগঠনিক সম্পাদক বিএম মোজাম্মেল হক, এস এম কামাল হোসেন, আবু সাঈদ আল মাহমুদ স্বপন ও সুজিত রায় নন্দী, দপ্তর সম্পাদক ব্যারিস্টার বিপ্লব বড়ুয়া প্রমুখ।",2,1.0,1.0,100.0
20182973,429,"

অস্কার চলাকালীন থিয়েটারের বাইরে ফিলিস্তিনপন্থীদের বিক্ষোভ
","স্থানীয় সময় রোববার বিকেলে যুক্তরাষ্ট্রের লস অ্যাঞ্জেলসে অস্কার আয়োজন চলাকালীন বিক্ষোভকারীরা জড়ো হতে থাকেন। তাদের মুখে ছিল ইসরায়েলবিরোধী স্লোগান। সানসেট বুলেভার্ড এবং হাইল্যান্ড অ্যাভিনিউয়ের কাছে তাঁদের অবস্থান ও প্রবেশপথে বাধা দেওয়ায় নির্ধারিত সময়ের পাঁচ মিনিট পরে শুরু হয় অস্কার সম্প্রচার।কিন্তু অস্কার ঘিরে নিশ্ছিদ্র নিরাপত্তা ব্যবস্থা থাকায় মূল অনুষ্ঠানের তেমন কোনও ব্যাঘাত ঘটেনি। তবে বিক্ষোভকারীদের রাস্তায় অবস্থানে সৃষ্ট ট্রাফিক জ্যামে কিছু তারকার অনুষ্ঠানে উপস্থিত হতে দেরি হয়েছে। অনেক তারকাকেই হেঁটে ডলি থিয়েটারে পৌঁছাতে হয়েছে।মানবতার পক্ষে অবস্থানের আহ্বান ও বাণীর রেশ পড়ে অস্কারের লাল গালিচাতেও। গাজায় হামলা বন্ধের আহ্বান জানান মিসরীয় বংশোদ্ভূত আমেরিকান কমেডি অভিনেতা গোল্ডেন গ্লোব পুরস্কার জয়ী রেমি ইউসেফ। লাল রঙের একটি পিন পরে যুদ্ধবিরতির পক্ষে প্রতীকী প্রতিবাদ করেন তিনি। তিনি ছাড়াও ফিলিস্তিনের সমর্থনে বিলি আইলিশ, মাহেরশালা আলি, মার্ক রাফালো সহ অনেক তারকাই লাল পিন পরেছেন।এদিকে রাশিয়া-ইউক্রেন যুদ্ধ বন্ধের আকুতি করে বক্তব্য দিয়েছেন এ বছর প্রামাণ্যচিত্র বিভাগে অস্কার জয়ী মাস্তিসলাভ চেরনভ। সেরা প্রামাণ্যচিত্রের পুরস্কার জিতেছে তার ইউক্রেন যুদ্ধের ওপর নির্মিত ‘টোয়েন্টি ডেজ ইন মারিওপোল’। পুরস্কার হাতে নিয়ে তিনি বলেন, ‘যদি এমন হতো যে এই পুরস্কারের বিনিময়ে রাশিয়া কখনোই ইউক্রেনে হামলা না করত, আমাদের শহরগুলো দখল না করত!’উল্লেখ্য, গাজায় ইসরাইলি হামলায় নিহতের সংখ্যা বেড়ে ৩১ হাজার ছাড়িয়েছে। গত ৭ অক্টোবর থেকে শুরু হওয়া ইসরাইলি আগ্রাসনে আহত হয়েছে আরও অন্তত ৭২ হাজার ফিলিস্তিনি। গতকাল রোববার রাতে গাজার স্বাস্থ্য মন্ত্রণালয়ের বরাত দিয়ে এ তথ্য জানিয়েছে বার্তা সংস্থা এএফপি।
",2,1.0,1.0,100.0
20044722,44,নরসিংদীতে মেয়র কাপ ক্রিকেট টুর্নামেন্ট অনুষ্ঠিত,"নরসিংদী পৌর মেয়র কাপ টেপ-টেনিস ক্রিকেট টুর্নামেন্টে ফাইনালে আবু সাঈদ স্মৃতি সংসদকে ৬০ রানে হারিয়ে ৯নং ওয়ার্ড কাউন্সিলর দল চ্যাম্পিয়ন হয়েছে
নরসিংদী পৌর মেয়র কাপ টেপ-টেনিস ক্রিকেট টুর্নামেন্টে ফাইনালে আবু সাঈদ স্মৃতি সংসদকে ৬০ রানে হারিয়ে ৯নং ওয়ার্ড কাউন্সিলর দল চ্যাম্পিয়ন হয়েছে। গত ৫ই মার্চ উক্ত খেলাটি উদ্বোধন করা হয়েছিল। মাদক, সন্ত্রাসসহ সকল অসামাজিক কর্মকাণ্ড থেকে যুবসমাজকে বিরত রাখতে এর উদ্বোধন করা হয়। সোমবার বিকালে নরসিংদী পৌর ঈদগাহ্‌ মাঠে কাউন্সিলর জহিরুল ইসলাম জহিরের সভাপত্বিতে খেলায় প্রধান অতিথি হিসেবে পুরস্কার বিতরণ করেন- মেয়র ও শহর আওয়ামী লীগ সেক্রেটারি আলহাজ আমজাদ হোসেন বাচ্চু। উদ্ধোধন করেন- জেলা ক্রীড়া সংস্থার সহ-সভাপতি আনিসুর রহমান ভূঁইয়া। এ সময় উপস্থিত ছিলেন- নরসিংদী পৌর নির্বাহী প্রকৌশলী মো. মনিরুজ্জামান, জেলা ক্রীড়া সংস্থার অতিরিক্ত সেক্রেটারি সাইফুল ইসলাম স্বপন ও কোষাধ্যক্ষ আলম সিদ্দিকী, কাউন্সিলর খায়রুল হক, কাউন্সিলর- মো. দিদার হোসেন ফটো, সাইফুল ইসলাম, আজিজুর রহমান, মোজাম্মেল হক, মাহবুব আলম, হেলেনা বেগম, জেলা ছাত্রলীগের সাবেক সভাপতি হাসিবুল হাসান মিন্টু, মো. রাসেল মিয়া, লিখন মিয়া, গাফ্‌ফার মিয়া অপু প্রমুখ। খেলার ধারাভাষ্যকার হিসেবে উপস্থাপন করেন আব্দুল হালিম মিয়া।",2,1.0,1.0,100.0
20044726,48,এনায়েতপুরে ফের ইভটিজারের পক্ষে মাঠে নামলো আওয়ামী লীগ,"সিরাজগঞ্জের এনায়েতপুরে স্কুলছাত্রীকে চাঞ্চল্যকর যৌন উত্ত্যক্তের ঘটনায় দায়ের করা মামলা প্রত্যাহার ও আপস মীমাংসার দাবি না মানায় বাদী ও স্বজনদের বিরুদ্ধে আওয়ামী লীগ নেতারা ইভটিজারদের পক্ষ নিয়ে আওয়ামী লীগ নেতারা আবারো বিক্ষোভ সমাবেশ করেছে
সিরাজগঞ্জের এনায়েতপুরে স্কুলছাত্রীকে চাঞ্চল্যকর যৌন উত্ত্যক্তের ঘটনায় দায়ের করা মামলা প্রত্যাহার ও আপস মীমাংসার দাবি না মানায় বাদী ও স্বজনদের বিরুদ্ধে আওয়ামী লীগ নেতারা ইভটিজারদের পক্ষ নিয়ে আওয়ামী লীগ নেতারা আবারো বিক্ষোভ সমাবেশ করেছে। এ ঘটনায় এলাকার সর্বমহলে নিন্দার ঝড় বইছে। দায়ীদের দল থেকে বহিষ্কারের দাবি তুলেছে দলের অন্য নেতা ও সর্বস্তরের মানুষ। এদিকে ইভটিজিংয়ের ঘটনায় পুলিশ দায়ীদের বিরুদ্ধে দ্রুত পদক্ষেপ নিয়ে আসামিদের আটক করায় এবং সংবাদ প্রকাশ করায় সমাবেশে পুলিশ ও সাংবাদিকদের বিরুদ্ধেও মানহানিকর অশ্লীল বক্তব্য ও বিভিন্ন স্লোগান দেয় আওয়ামী লীগের নেতারা। পুলিশ ও ভুক্তভোগীর পরিবার এবং স্থানীয়রা জানান, গোপিনাথপুরের বাবু মির্জার মেয়ে এনায়েতপুর আইসিএল স্কুলের নবম শ্রেণির ছাত্রীকে ব্রাহ্মণগ্রামের বখাটে হৃদয় উত্ত্যক্ত করতো। তার স্বজনরা বার বার নিষেধ করলেও মানেনি। গত ২৭শে ফেব্রুয়ারি বিকালে স্কুল শেষে ক্লাস থেকে বের হলে বখাটে আজিজুল হক হৃদয় এক মহিলাকে দিয়ে ডেকে এনে স্কুলের পাশে নানা উত্ত্যক্ত করে। মেয়েটির হাত ধরে শ্লীলতাহানির চেষ্টা করে। খবর পেয়ে তার চাচা লিটন মির্জা আসলে ছেড়ে দেয়। এরপর বাবা বাবু মির্জা এসে মেয়েকে কেন উত্ত্যক্ত করা হচ্ছে প্রশ্ন করলে ইভটিজার হৃদয় তাকে তেড়ে আসে।বিজ্ঞাপনসে তখন যুবলীগ নেতা রোকন ভূঁইয়াকে খবর দিলে ১৫-২০ জন সহযোগী নিয়ে আবারো বাবু মির্জাকে মারধর করে। অভিযোগ পেয়ে ঘটনাস্থল হতে পুলিশ এসে ওই বখাটেসহ তার আত্মীয় থানা আওয়ামী লীগের দপ্তর সম্পাদক রাশেদ উদ্দিন ভূঁইয়া, রোকন ভূঁইয়াসহ ৪ জনকে আটক করে। এ ঘটনায় বাবু মির্জা ৭ জন নামীয় ও অজ্ঞাত আরও ১০-১৫ জনকে আসামি করে থানায় মামলা দায়ের করে। এরপর থেকেই এনায়েতপুর থানা আওয়ামী লীগের সহ-সভাপতি রাশেদুল ইসলাম সিরাজ, সাধারণ সম্পাদক আজগার আলী, সাংগঠনিক সম্পাদক আমিনুল ইসলাম আল আমিন (লালবাবু) সহ তাদের সহযোগীরা আসামিদের আদালতে নেয়ার পথে বাধা, অরাজকতা সৃষ্টি করে। এ ছাড়া মামলা প্রত্যাহার ও আপস মীমাংসা করার জন্য বাদীসহ তাদের পরিবারকে তারা নানাভাবে চাপ সৃষ্টি করে। তা না মানায় আওয়ামী লীগ নেতাদের ইভটিজারদের পক্ষে এসব অবস্থানের ঘটনায় দেশের দায়িত্বশীল বিভিন্ন পত্রিকা, টেলিভিশন ও আন্তর্জাতিক গণমাধ্যমে প্রকাশিত সংবাদে দেশ জুড়ে নিন্দা ও তোলপাড় সৃষ্টি করে। সংবাদ প্রকাশের জের ও বাদীকে সহযোগিতা করায় থানা আওয়ামী লীগ নেতা আমিনুল ইসলাম আল আমিন (লালবাবু) একুশে টেলিভিশনের স্থানীয় সাংবাদিক স্বপন মির্জাকে মেরে এলাকা ছাড়া করার হুমকি দেন। এ ঘটনায় তিনি জীবনের নিরাপত্তা চেয়ে একটি সাধারণ ডায়েরি করেছেন। এর পরেও তিনি মামলার বাদী, পুলিশ ও সাংবাদিকদের বিরুদ্ধে পূর্ব ঘোষণা অনুযায়ী গতকাল সকালে পুলিশি বাধা উপেক্ষা করে এনায়েতপুর থানা আওয়ামী লীগের কার্যালয় হতে খামারগ্রাম কলেজ পর্যন্ত বিক্ষোভ মিছিল করে। সেখানে এক সমাবেশে এনায়েতপুর থানা আওয়ামী লীগের সভাপতি আহম্মদ মোস্তফা খান বাচ্চু, সহ-সভাপতি রাশেদুল ইসলাম সিরাজ, সাধারণ সম্পাদক আজগার আলী, সাংগঠনিক সম্পাদক আমিনুল ইসলাম আল আমিন (লালবাবু), খুকনী ইউনিয়ন আওয়ামী লীগের সভাপতি শাহজাহান আলী মিয়া, থানা যুবলীগের সভাপতি মনিরুল ইসলাম মোন্নাফ প্রমুখ বক্তব্য রাখেন। বক্তারা বলেন, যৌন উত্ত্যক্তের ঘটনায় আমরা মামলা না করার জন্য বলেছি। মেয়ের বাবা বাবু মির্জা ও তার ভাতিজা একুশে টেলিভিশনের সাংবাদিক স্বপন মির্জা তা শোনেননি। তাদের সঙ্গে কেউ কোনো ব্যবসা-বাণিজ্য করবেন না বলে হুঁশিয়ারি দেন এবং অশ্লীল ভাষায় বিভিন্ন মন্তব্য করেন। তারা বলেন, আমাদের আওয়ামী লীগ নেতা রাশেদ উদ্দিন ভূঁইয়া জড়িত না। তবুও তাকে আসামি করা হয়েছে। এই মামলা না তুললে আমরা আরও কঠিন আন্দোলন করবো।থানা পুলিশ উত্ত্যক্তের ঘটনায় দ্রুত পদক্ষেপ নেয়ায় ওসি আব্দুর রাজ্জাকের বিরুদ্ধে হুঁশিয়ারি দিয়ে আওয়ামী লীগ নেতারা বলেন, আপনি দলের নেতাদের কথা না মেনে মামলার বাদীদের কথা শুনছেন। আপনি কার কথা মতো চলেন দেখে নেয়া হবে। আপনি ভালো চাইলে এনায়েতপুর থানা থেকে চলে যান। এদিকে আওয়ামী লীগ নেতাদের ইভটিজারদের পক্ষে অরাজকতা সৃষ্টির ঘটনায় এলাকা জুড়ে সর্ব মহলে নিন্দার ঝড় বইছে। দায়ী নেতাদের দ্রুত দলীয় শাস্তিমূলক পদক্ষেপ দাবি করেছে এলাকাবাসী ও প্রবীণ রাজনীতিবিদরা। এ ব্যাপারে এনায়েতপুর থানা আওয়ামী লীগের সাবেক সভাপতি এড. আব্দুল খালেক জানান, আমাদের দলের সভানেত্রী প্রধানমন্ত্রী শেখ হাসিনা শিশু ও নারীদের অধিকার রক্ষায় অগ্রণী ভূমিকা পালন করছেন। বিশেষ করে ইভটিজারদের বিষয়ে আমাদের সরকার খুবই কঠোর অবস্থানে রয়েছে। সেখানে এনায়েতপুরে আওয়ামী লীগ নেতাদের এমন অবস্থান দলকেও বিতর্কিত করে। এক্ষেত্রে নীতি নির্ধারণীদের কার্যকরি পদক্ষেপ নেয়া উচিত। এদিকে সাংবাদিকদের বিরুদ্ধে এসব বিষোদগার, হত্যার হুমকির ঘটনায় জেলার সকল সংবাদকর্মীরা নিন্দা জানিয়েছে।অপরদিকে মামলার বাদী বাবু মির্জা অভিযোগ করে জানান, ইভটিজারসহ মামলার আসামিরা কেউ কেউ আওয়ামী লীগের প্রভাবশালী নেতাদের আত্মীয় হওয়ায় মামলা প্রত্যাহার করতে শুরু থেকেই চাপ সৃষ্টি করছে। তাদের অযৌক্তিক দাবি না মানায় আমার ভাতিজা সাংবাদিক স্বপন মির্জা ও আমাদের পরিবারসহ চরমভাবে আতঙ্ক ও হয়রানির মধ্যে দিন কাটাচ্ছি। এ বিষয়ে প্রধানমন্ত্রীর কাছে আমি দ্রুত যথাযথ পদক্ষেপের আকুতি জানাচ্ছি। বিষয়টি নিয়ে এনায়েতপুর থানার ওসি আব্দুর রাজ্জাক বলেন, এলাকা জুড়ে অন্যায় ভাবে বিশৃঙ্খলা ও জনমনে ভয়-আতঙ্ক সৃষ্টির জন্য এসব করা হচ্ছে। এ ছাড়া তারা অযৌক্তিকভাবে পুলিশ ও সাংবাদিকদের বিরুদ্ধে কথা বলছেন।",2,1.0,1.0,100.0
20044727,49,হাসপাতাল কর্তৃপক্ষের অবহেলায় নবজাতকের মৃত্যুর অভিযোগ,"পাবনার ঈশ্বরদীতে বেসরকারি হাসপাতালে চিকিৎসকের অবহেলা এবং অব্যবস্থাপনায় নবজাতকের মৃত্যু হয়েছে বলে অভিযোগ পাওয়া গেছে
পাবনার ঈশ্বরদীতে বেসরকারি হাসপাতালে চিকিৎসকের অবহেলা এবং অব্যবস্থাপনায় নবজাতকের মৃত্যু হয়েছে বলে অভিযোগ পাওয়া গেছে। এ ঘটনায় রোববার রাতে ঈশ্বরদী থানায় লিখিত অভিযোগ করেছেন এক স্বজন। এর আগে রোববার উপজেলা সদরের হাসপাতাল রোড এলাকার জমজম স্পেশালাইজড হাসপাতাল নামে বেসরকারি প্রতিষ্ঠানে এ ঘটনা ঘটে। জানা গেছে, রোববার সকালে প্রসূতি সরাত জাহান সিন্তা জমজম স্পেশালাইজড হাসপাতালে ভর্তি হন। স্বাভাবিক প্রসব করে তিনি ছেলে সন্তান জন্ম দেন। জন্মের পর শিশুটির শ্বাসকষ্ট দেখা দিলে সেখানে চিকিৎসাধীন অবস্থায় সে মারা যায়। কিন্তু হঠাৎ করে সিন্তা ছটফট করতে থাকেন। এ সময় হাসপাতালটিতে কর্মরত চিকিৎসক রোগীকে অন্য হাসপাতালে ভর্তি করার পরামর্শ দেন। এই পর্যায়ে চিকিৎসার জন্য সিন্তাকে পাবনা জেনারেল হাসপাতালে ভর্তি করা হয়। সেখানে তার শারীরিক অবস্থার অবনতি হলে তাকে রাজশাহী মেডিকেল কলেজ (রামেক) হাসপাতালে স্থানান্তর করা হয়।বিজ্ঞাপনগুরুতর অসুস্থ অবস্থায় তিনি হাসপাতালে চিকিৎসাধীন আছেন। সিন্তার বাবা ইমারত আলী অভিযোগ করেন, ‘তাদের জানানো হয়, আমার মেয়ের ছেলে হয়েছে। তবে জন্মের কিছুক্ষণ পরই বাচ্চা মারা গেছে। বাচ্চার নাকি শারীরিক সমস্যা ছিল। আমাদের ধারণা ডাক্তারের অদক্ষতার কারণেই বাচ্চাটি মারা গেছে।যদি বাচ্চা বা বাচ্চার মায়ের কোনো শারীরিক সমস্যা থাকতো, তবে সেটা পরীক্ষায় আগেই ধরা পড়তো। আমি এর বিচার চাই।’এ প্রতিষ্ঠানে ব্যবস্থাপনা পরিচালক ডা. নাফিসা কবির জানান, প্রসূতি স্বাভাবিক পদ্ধতিতে ছেলে সন্তান প্রসব করেন। তবে যে কোনো কারণেই আমরা বাচ্চাটিকে বাঁচাতে পারিনি। নবজাতকের চিকিৎসা ও যত্নের ব্যাপারে তাদের কোনো অবহেলা ছিল না। ব্যবস্থাপনাও ঠিক ছিল। তবে এখানে প্রসূতির রক্ত স্বল্পতার বিষয়টিও ছিল। ওই পরিস্থিতিতে উন্নত চিকিৎসার জন্য তাকে রাজশাহী নেয়ার পরামর্শ দেয়া হয়। ঈশ্বরদী থানার ভারপ্রাপ্ত কর্মকর্তা (ওসি) মো. রফিকুল ইসলাম জানান, ‘রোববার রাতে এ-সংক্রান্ত অভিযোগ পেয়েছি। এ ব্যাপারে তদন্ত করে ব্যবস্থা নেয়া হবে।’- ঘটনার বিষয়ে জানতে চেয়ে পাবনার সিভিল সার্জন ডা. শহিদুল্লাহ দেওয়ানের ব্যবহৃত মোবাইল ফোনে একাধিকবার কল দিলেও তাকে পাওয়া যায়নি।",2,1.0,1.0,100.0
20044728,50,"খুলনায় ধর্ষণ মামলার আসামি চেয়ারম্যান প্রকাশ্যে, হুমকির মুখে বাদী","খুলনায় অপহরণ ও ধর্ষণ মামলার আসামি উপজেলা চেয়ারম্যান ও ইউপি চেয়ারম্যান প্রকাশ্যে ঘুরে বেড়াচ্ছেন
খুলনায় অপহরণ ও ধর্ষণ মামলার আসামি উপজেলা চেয়ারম্যান ও ইউপি চেয়ারম্যান প্রকাশ্যে ঘুরে বেড়াচ্ছেন। অপরদিকে বাদী দাবি করছেন আসামিদের হুমকির মুখে নিরাপত্তাহীনতা ভুগছেন। ধর্ষণ, অপহরণ ও নারী নির্যাতনের অভিযোগে খুলনার ডুমুরিয়া উপজেলা পরিষদের চেয়ারম্যান জেলা আওয়ামী লীগের সদস্য গাজী এজাজ আহমেদসহ ৭ জনের বিরুদ্ধে গত বৃহস্পতিবার আদালতে মামলা হয়। খুলনা নারী ও শিশু নির্যাতন দমন ট্রাইব্যুনাল-১-এর বিচারক মোসাম্মৎ দিলরুবা সুলতানা মামলাটি এজাহার হিসেবে নিতে ডুমুরিয়া থানাকে নির্দেশও দেন। আদালতের নির্দেশে পুলিশ মামলা নেয়। কিন্তু এর ৪ দিন অতিবাহিত হলেও একজন আসামিকেও গ্রেপ্তার করতে পারেনি পুলিশ।রোববার ইউনিয়ন পরিষদে দাপ্তরিক কাজ করেছেন মামলার অন্যতম আসামি রুদাঘরা ইউপি চেয়ারম্যান ও আওয়ামী নেতা গাজী তৌহিদুজ্জামান তৌহিদ। অন্য আসামিরাও এলাকায় প্রকাশ্যে ঘোরাফেরা করছে। তবে পুলিশের দাবি তাদের খুঁজে পাওয়া যাচ্ছে না। প্রধান আসামি ডুমুরিয়া উপজেলা পরিষদের চেয়ারম্যান গাজী এজাজ আহমেদ রোববার কার্যালয়ে যাননি। ডুমুরিয়া থানার ওসি সুকান্ত সাহা বলেন, আদালতের নির্দেশে গত বৃহস্পতিবার মামলা রেকর্ড করা হয়েছে।বিজ্ঞাপনএ ছাড়া ভুক্তভোগী তরুণী ও তার মাকে বাড়ি থেকে উদ্ধার করে পুলিশ হেফাজতে নিয়ে আসা হয়েছিল। শুক্রবার খুলনার জুডিশিয়াল ম্যাজিস্ট্রেট-২ আদালত তাদের জবানবন্দি গ্রহণ করেন। পরে ওই তরুণীকে তার পরিবারের জিম্মায় দেয়া হয়। তবে তার জবানবন্দির কোনো রেকর্ড অর্ডারশিট থানায় আসেনি। তাই জবানবন্দিতে ওই তরুণী কী উল্লেখ করেছেন, সে পরিপ্রেক্ষিতে আদালত কী আদেশ দিয়েছেন, সেসব ব্যাপারে এখন কিছু বলা সম্ভব হচ্ছে না। অর্ডারশিট পাওয়ার পর পরবর্তী আইনগত ব্যবস্থা নেয়া হবে। তবে রোববার পর্যন্ত জবানবন্দির বিষয় ডুমুরিয়া থানা পুলিশ কিছু জানাতে পারেনি। চেয়ারম্যান এজাজ ছাড়াও মামলার অন্য আসামিরা হলো- তার চাচাতো ভাই রুদাঘরা ইউপি চেয়ারম্যান গাজী তৌহিদুজ্জামান, তার ভাই গাজী আবদুল হক, আল আমিন গাজী, আক্তারুল আলম সুমন, সাদ্দাম গাজী ও ইমরান হোসাইন। এদিকে মামলার বাদী ওই তরুণীর ভাই অভিযোগ করে বলেন, রোববারও রুদাঘরা ইউপি চেয়ারম্যান গাজী তৌহিদুজ্জামান তার কার্যালয়ে সারাদিন ছিলেন। অন্য আসামিরা এলাকায় প্রকাশ্যে ঘুরছে। তবুও পুলিশ কাউকে ধরছে না। আসামিদের লোকজন আমাকে ফোনে ভয়ভীতি দেখাচ্ছে। আমি নিরাপত্তাহীনতায় ভুগছি। বিষয়টি পুলিশকে জানিয়েছি, তারা কোনো পদক্ষেপ নেয়নি। তবে সরজমিন গিয়ে মামলার প্রধান আসামি চেয়ারম্যান গাজী এজাজকে রোববার তার অফিসে দেখা যায়নি। মামলার তদন্ত কর্মকর্তা ডুমুরিয়া থানার ওসি (তদন্ত) মুক্ত রায় চৌধুরী বলেন, বাদী নিরাপত্তাহীনতার ব্যাপারে আমার কাছেকোনো অভিযোগ করেননি।",2,1.0,1.0,100.0
20044730,52,কলম উপহারের নামে ভয়ঙ্কর মাইন্ড কন্ট্রোল ড্রাগের প্রয়োগ,"রাজধানীর বিভিন্ন বাসস্ট্যান্ড ও যাত্রী ছাউনি থেকে টার্গেটকৃত যাত্রীদের সঙ্গে বাসে উঠে সখ্য গড়ে তুলে একটি চক্র। এরপর কথাবার্তার এক পর্যায়ে কলম উপহার দেয়ার নামে মাইন্ড কন্ট্রোল ড্রাগ দিয়ে অচেতন করে নিরিবিলি স্থানে নিয়ে জিম্মি করে পরিবারের কাছ থেকে টাকা আদায় করে আসছিল একটি চক্র। সমপ্রতি এক ভুক্তভোগীর অভিযোগের প্রেক্ষিতে অভিযান চালিয়ে চক্রের মূলহোতাসহ তিনজনকে গ্রেপ্তার করেছে ঢাকা মহানগর গোয়েন্দা পুলিশ (ডিবি)। গ্রেপ্তারকৃতরা হলো- চক্রের মূলহোতা শফিকুল ইসলাম (৪২) ও তার সহযোগী বেলায়েত হোসেন (৫৪), নাসিম হাসান লাভলু (৪৪)। গতকাল দুপুরে রাজধানীর মিন্টো রোডে ডিবি’র নিজ কার্যালয়ে এসব তথ্য জানান ঢাকা মহানগর পুলিশের অতিরিক্ত কমিশনার (গোয়েন্দা) মোহাম্মদ হারুন অর রশীদ।
হারুন বলেন, রাজধানীর মহাখালীর আমতলী এলাকা থেকে জিরাবো যাওয়ার জন্য বাসে ওঠেন এক নারী। একই স্থান থেকে তার সঙ্গে বাসে ওঠেন আরেক ব্যক্তি। পাশাপাশি সিটে বসে পরিচয় ও কথাবার্তার এক পর্যায়ে ওই ব্যক্তি ভুক্তভোগী নারীকে একটি কলম উপহার দেন। সেই কলম হাতে নেয়ার পর সেই নারীর চিন্তাশক্তি কিছুক্ষণের জন্য হারিয়ে যায়। প্রতারক তার মোবাইল নিয়ে তাকে বিভিন্ন স্থানে ঘুরিয়ে পল্লবী মেট্রোরেল স্টেশনের নিচে নামিয়ে দেন। কয়েক ঘণ্টা পর ভুক্তভোগী নারীর চিন্তা শক্তি স্বাভাবিক হয়।বিজ্ঞাপনএ সময় নিজেকে পল্লবী এলাকায় শনাক্ত করেন এবং সঙ্গে থাকা মোবাইল ফোনটি খুঁজে না পেয়ে একজন পথচারীর মাধ্যমে তার ছেলেকে মোবাইল করে তার অবস্থান জানালে তার ছেলে তাকে উদ্ধার করে বাসায় নিয়ে যায়। হারুন আরও বলেন, ওই নারী পল্লবী থেকে উদ্ধার হওয়ার পর বাসায় গিয়ে জানতে পারেন তার অচেতন থাকা সময়ে কয়েকজন ব্যক্তি গোয়েন্দা পুলিশ পরিচয়ে তাকে আটকের তথ্য দিয়ে ছেলের কাছ থেকে টাকা হাতিয়ে নিয়েছে। পরে এ ঘটনায় বনানী থানায় একটি মামলা করেন ভুক্তভোগী নারী।
শফিকুলের টার্গেট নারীরা উল্লেখ করে হারুন বলেন, শফিকুল ইসলাম বাসে একা একা চলাচলরত নারীদের টার্গেট করে পাশের সিটে বসে কৌশলে বিভিন্ন আলাপচারিতায় সখ্য গড়ে তুলে একটি বিশেষ কলম উপহার দেন। এটাই তার কাজ। সেই কলমে শফিকুল মূলত একটি বিশেষ চেতনা নাশক দ্রব্য (মাইন্ড কন্ট্রোল ড্রাগ) মিশিয়ে রাখেন। কলমটি স্পর্শ করার সঙ্গে সঙ্গে এই বিশেষ নেশা দ্রব্যের প্রভাবে ভুক্তভোগীর চিন্তাশক্তি লোপ পেয়ে যায়। যার ফলে এই সময়ে প্রতারকদের কথামতো কাজ করতে থাকেন ভুক্তভোগীরা। এই সুযোগে প্রতারক শফিকুল ইসলাম সেই ব্যক্তির কাছে থাকা মোবাইল এবং মূল্যবান সম্পদ (ঢাকা, পয়সা, গহনা) নিয়ে চম্পট দেয়। এছাড়াও ভুক্তভোগীদের স্বজনদের ফোন করে তাকে ডিবি পুলিশ আটক করেছে জানিয়ে ছেড়ে দেওয়ার নামে টাকা হাতিয়ে নেয়। শুধু তাই নয়, চক্রটি টাকা পাঠানোর পর পুনঃরায় ধর্মীয় অনুভূতিকে কাজে লাগিয়ে ধর্মীয় গ্রন্থ কোরআন শরীফ দানের কথা বলে আরও টাকা চাইতো। এভাবেই তারা বিভিন্ন নারী ও পুরুষকে জিম্মি করে টাকা-পয়সা আদায় করতো। চক্রটি বিভিন্ন থানার আশপাশ এলাকায় অবস্থান করে থানায় আগত ব্যক্তিদের বিভিন্ন সুযোগ-সুবিধার ব্যবস্থা করে দেয়ার কথা বলেও টাকা আদায় করতো। তাদের বিরুদ্ধে দেশে বিভিন্ন থানায় একাধিক মামলা রয়েছে। তারা গত ৫ বছর ধরে এভাবে বিভিন্ন প্রতারণা করে টাকা আত্মসাৎ করছিল।",2,1.0,1.0,100.0
20044732,54,চোরাই মোবাইল বিক্রির টাকা নিয়ে দ্বন্দ্বে কবি নজরুলের ছাত্র পিয়াস খুন,"রাজধানীর উত্তর মুগদায় কবি নজরুল কলেজের শিক্ষার্থী পিয়াস ইকবাল নূরকে নৃশংসভাবে ছুরিকাঘাতে হত্যাকাণ্ডের ঘটনায় জড়িত অন্যতম প্রধান তিন আসামিকে গ্রেপ্তার করেছে র‌্যাব। গ্রেপ্তারকৃতরা হলো- মো. খালিদ হাসান (১৮), মো. আরিফ হোসেন (২১) এবং মো. মেহেদী হাসান মিরাজ (২০)। এ সময় তাদের কাছ থেকে হত্যাকাণ্ডে ব্যবহৃত রক্তমাখা ছুরি জব্দ করা হয়েছে। গতকাল রাজধানীর কাওরান বাজারে র‌্যাব মিডিয়া সেন্টারে আয়োজিত এক সংবাদ সম্মেলনে এসব তথ্য জানান র‌্যাবের আইন ও গণমাধ্যম শাখার পরিচালক কমান্ডার খন্দকার আল মঈন। তিনি বলেন, ৭ই মার্চ রাতে রাজধানীর উত্তর মুগদা এলাকায় একটি পুরোনো মোবাইল ফোন বিক্রির টাকা পরিশোধের দ্বন্দ্বে কবি নজরুল সরকারি কলেজের শিক্ষার্থী পিয়াস ইকবাল নূর এবং শামীম হোসেনকে নৃশংসভাবে ছুরিকাঘাত করা হয়। ঘটনার পর স্থানীয় লোকজন তাদের দু’জনকে গুরুতর আহত অবস্থায় উদ্ধার করে ঢাকা মেডিকেল কলেজ হাসপাতালে নিয়ে গেলে দায়িত্বরত চিকিৎসক পিয়াসকে মৃত বলে ঘোষণা করেন। ঘটনার পরদিন নিহত পিয়াসের বাবা বাদী হয়ে মুগদা থানায় ৬ জনকে আসামি করে এবং অজ্ঞাতপরিচয় কয়েকজনের নামে একটি হত্যা মামলা দায়ের করেন।
খন্দকার আল মঈন বলেন, গত রোববার দিনগত রাতে র‌্যাব-৩ এর একটি দল রাজধানীর মুগদা এবং মানিকগঞ্জের হরিরামপুর এলাকায় অভিযান চালিয়ে হত্যাকাণ্ডের সঙ্গে সরাসরি জড়িত তিন জনকে গ্রেপ্তার করে। গ্রেপ্তারকৃতদের প্রাথমিক জিজ্ঞাসাবাদে জানা যায়, এ হত্যা মামলার প্রধান আসামি আমির উদ্দিন আহমেদ অনিক চোরাই মোবাইল ফোন কেনা-বেচার ব্যবসা করতো। গত ১৮ই ফেব্রুয়ারি অনিকের কাছ থেকে নিহত পিয়াসের বন্ধু মাহির ৪ হাজার ৩০০ টাকায় বাকিতে একটি চোরাই মোবাইল ফোন কেনে। মোবাইলের টাকা ২৫শে ফেব্রুয়ারির মধ্যে পরিশোধ করার কথা থাকলেও আর্থিক সমস্যার কারণে মাহির তা পরিশোধ করতে পারেনি।বিজ্ঞাপনযথাসময়ে টাকা পরিশোধ না করায় অনিক তার ওপর ক্ষিপ্ত হয়ে ওঠে এবং বিভিন্ন সময় প্রাণনাশের হুমকি দিতে থাকে। পরবর্তীতে গত ৭ই মার্চ সন্ধ্যায় অনিক, খালিদ, আরিফ, মিরাজ এবং হত্যাকাণ্ডের সঙ্গে জড়িত আসামি অর্ণব ও রাব্বীকে নিয়ে মোবাইল বিক্রির বাকি টাকা আদায়ের জন্য মাহিরের বাসায় যায়। এ সময় মাহিরকে বাসায় না পেয়ে তার মায়ের কাছে মোবাইল ফোন বিক্রির পাওনা টাকা দাবি করে এবং সেইসঙ্গে অশোভনীয় আচরণ করে। সে সময় মাহিরের মা একদিন পর টাকা পরিশোধ করে দেবেন বলে তাদের জানান। টাকা পরিশোধের আশ্বাস পেয়ে তারা মাহিরের বাসা থেকে চলে যায়। এরপর মাহির বাসায় এসে তার মায়ের কাছে ঘটনা জানতে পারে। ঘটনাটি মাহির তার বন্ধু পিয়াস ও শামীমকে জানায়।
তিনি বলেন, পিয়াস ও শামীম মধ্যস্থতাকারী হিসেবে বিষয়টি মীমাংসা করার জন্য ঘটনার দিন সন্ধ্যায় উত্তর মুগদা এলাকায় অনিকের আড্ডার পয়েন্টে দেখা করে। এ সময় অনিক পিয়াস ও শামীমকে তুই-তুকারি সম্বোধন করে। এরপর একইদিন রাত সাড়ে ১০টার দিকে পিয়াস অনিককে ফোন করে লিটন এনজেল স্কুলের গলিতে আসতে বলে। অনিক সেখানে পৌঁছালে পিয়াস ও শামীম তার কাছে তাদের তুই-তুকারি সম্বোধন করার ব্যাখ্যা চায়। এ সময় তাদের মধ্যে বাকবিতণ্ডা ও হাতাহাতির ঘটনা ঘটে। পিয়াস ও শামীমকে উচিত শিক্ষা দেয়ার জন্য অনিক তার সহযোগীদের ফোন করে সেখানে আসতে বলে। ফোন পেয়ে অনিকের বন্ধু খালিদ, আরিফ, মিরাজসহ অর্ণব মোটরসাইকেলে করে ঘটনাস্থলে পৌঁছায়। এরপর খালিদ পাশের একটি ওয়ার্কশপ থেকে বেসবল খেলার স্টিক নিয়ে আসে। এ সময় তারা সে স্টিক ও লাঠি দিয়ে পিয়াস ও শামীমকে নৃশংসভাবে এলোপাতাড়ি আঘাত করতে থাকে। একপর্যায়ে কাছের একটি দোকান থেকে জোর করে একটি ছুরি নিয়ে এসে পিয়াসের পিঠের ডানপাশে এবং শামীমের ডান কাঁধে আঘাত করলে তারা মাটিতে লুটিয়ে পড়ে। শামীম মাটিতে লুটিয়ে পড়লে খালিদ, আরিফ, মিরাজসহ অন্যরা তাকে আবারো শরীরের বিভিন্ন স্থানে এলোপাতাড়ি আঘাত করতে থাকে। পিয়াস এবং শামীমের চিৎকারে লোকজন জড়ো হলে তারা ঘটনাস্থল থেকে পালিয়ে যায়। তাদের চিৎকার শুনে স্থানীয় লোকজন মুমূর্ষু অবস্থায় উদ্ধার করে তাদের ঢাকা মেডিকেল কলেজ হাসপাতালে নিয়ে গেলে সেখানে দায়িত্বরত চিকিৎসক পিয়াসকে মৃত ঘোষণা করেন। হত্যাকাণ্ডের খবর এলাকায় ছড়িয়ে পড়লে আইনশৃঙ্খলা বাহিনীর হাতে গ্রেপ্তার হওয়ার ভয়ে আত্মগোপনে চলে যায়।র‌্যাবের এই কর্মকর্তা বলেন, গ্রেপ্তারকৃত খালিদ একটি স্কুল থেকে ৮ম শ্রেণি পর্যন্ত পড়ালেখা করেছে। তারপর থেকে সে তার বাবাকে এম্বুলেন্সের কাজে সহযোগিতা করতো। সে উত্তর মুগদা এলাকায় ‘গ্যাং স্টার রাব্বী’ গ্রুপের সদস্য হিসেবে এলাকায় আধিপত্য বিস্তার, অলিগলিতে মাদক ব্যবসা, মাদকসেবনসহ বিভিন্ন অপরাধমূলক কর্মকাণ্ডের সঙ্গে জড়িত ছিল। সে এর আগে রাজধানীর মুগদা থানায় সড়ক পরিবহন আইন মামলায় এক মাস কারাভোগ করে জামিনে বের হয়। এ ছাড়াও সে রাজধানীর পল্টন মডেল থানায় মাদক সংক্রান্ত মামলায় ১৫ দিন কারাভোগ করেছে। গ্রেপ্তারকৃত মিরাজ স্থানীয় একটি স্কুলে ১০ম শ্রেণি পর্যন্ত লেখাপড়া করেছে। সে মামলার আসামি রাব্বীর অন্যতম সহযোগী এবং ‘গ্যাং স্টার রাব্বী’ গ্রুপের সদস্য হিসেবে এলাকায় আধিপত্য বিস্তারসহ বিভিন্ন অপরাধমূলক কর্মকাণ্ডের সঙ্গে জড়িত ছিল বলে জানা যায়। সে উক্ত হত্যাকাণ্ডের পর আইনশৃঙ্খলা বাহিনীর আটক এড়াতে মানিকগঞ্জ এলাকায় আত্মগোপন করে। আত্মগোপনে থাকা অবস্থায় র‌্যাব তাকে গ্রেপ্তার করে। গ্রেপ্তারকৃত আরিফ এইচএসসি পাস করে স্থানীয় এলাকায় একটি ব্রডব্যান্ড ফার্মে কাজ করতো। সে অনিকের অন্যতম সহযোগী হিসেবে কাজ করতো।",2,1.0,1.0,100.0
20044738,60,খাদ্যের মূল্যবৃদ্ধিতে আমরাও মানবিক বিপর্যয়ের মুখোমুখি,"মানবিক বিপর্যয়ের এই বৈশ্বিক পরিস্থিতিতে বাংলাদেশেও খাদ্যের অব্যাহত মূল্যবৃদ্ধিতে চরম মানবিক বিপর্যয়ের আদিঅন্তহীন নগ্ন পদধ্বনির আশঙ্কা তৈরি হতে পারে। এই আশঙ্কা যেন সত্যে পরিণত না হয়, সেজন্য সর্বাত্মক প্রচেষ্টা নিতে হবে সংশ্লিষ্টদের পক্ষে। মনে রাখা দরকার, ‘অধরা ও অদেখা বাজার সিন্ডিকেট’ নানা কৌশলে বাজার নিয়ন্ত্রণ করে থাকে। কয়েকটি বড় কোম্পানিই বিদেশ থেকে খাদ্যপণ্য আমদানি করে থাকে এবং তাদের ওপর সরকারের নিয়ন্ত্রণ নেই বললেই চলে। যখন এসব বড় ব্যবসায়ী মনে করেন সরকার তাদের ওপর নির্ভরশীল, তখন তারা ক্রেতাসাধারণের স্বার্থকে অগ্রাহ্য করে নিজেদের স্বার্থ বড় করে দেখেন এদের কঠোর হস্তে দমন করতে হবে।বিশেষত, কোনো পণ্য মজুত করে বাজারে কৃত্রিম সংকট সৃষ্টি করা অমার্জনীয় অপরাধ।
মানবিক বিপর্যয় কেন হয়? কখন হয়? এ প্রশ্নের উত্তরে সবাই যুদ্ধকে দায়ী করবেন। কেউ কেউ বলবেন প্রাকৃতিক দুর্যোগের কথা। কিন্তু খাদ্যের মূল্যবৃদ্ধিতে যে চরম মানবিক বিপর্যয় হতে পারে, তা অনেকের চোখ এড়িয়ে যায়। কারণ, যুদ্ধ ও প্রাকৃতিক দুর্যোগে সৃষ্ট মানবিক বিপর্যয় তাৎক্ষণিক সামনে চলে আসে। আর খাদ্যের মূল্যবৃদ্ধিতে সৃষ্ট মানবিক বিপর্যয় সুপ্ত আকারে ও ধীর লয়ে হতে থাকে।
বিশেষজ্ঞরা বলেছেন, খাদ্যপণ্যের উচ্চমূল্যের কারণে বিভিন্ন দেশে লাখ লাখ মানুষ বিপদাপন্ন হয়। দরিদ্র হয়ে পড়ে নিম্ন ও মধ্যবিত্ত শ্রেণি।বিজ্ঞাপনসমাজে নেমে আসে মানবিক বিপর্যয়। আর এই বিপর্যয় কোনোক্রমেই যুদ্ধ বা প্রাকৃতিক দুর্যোগের কারণে সৃষ্ট মানবিক বিপর্যয়ের চেয়ে কম ভয়াবহ নয়।তাদের গবেষণা অনুযায়ী জানা যাচ্ছে, যখন কোনো দেশে খাদ্যের দাম রেকর্ড উচ্চতায় থাকে, তখন সেখানে শুধু আর্থিক বিপর্যয়ই হয় না, চরম মানবিক বিপর্যয়ও শুরু হয়। বিশ্বব্যাংকের হিসাবে খাদ্যের দাম নানা কারণে ১০-১৫ শতাংশ বাড়তে পারে। আর তা নানাভাবে সরকারি উদ্যোগে, বিশেষ করে, মুদ্রাস্ফীতি কমিয়ে ও মজুরি বাড়িয়ে সামাল দেয়াও সম্ভব হয়।
কিন্তু যদি দাম বাড়তে থাকে লাগামছাড়া আর সেই সঙ্গে চলে মুদ্রাস্ফীতি, তাহলে পরিস্থিতি অসহনীয় রূপ ধারণ করে। ‘মানবজমিন’-এর রিপোর্ট অনুযায়ী, চলতি সপ্তাহে শুরু হচ্ছে মাহে রমজান। রোজায় প্রয়োজনীয় পণ্য কিনতে ক্রেতারা এখন ব্যস্ত। কিন্তু বাজারে প্রায় সবকিছুর দামই চড়া। প্রতি বছর দাম বাড়বে এটা এখন নিয়মে পরিণত হয়েছে। এর মধ্যে খেজুর, চিনি, শরবতের জন্য লেবু, সব ধরনের মাছসহ মুরগির দাম ক্রেতাদের নাগালের বাইরে। গরুর মাংস কেজিতেই বেড়ে গেছে অন্তত ১০০ টাকা। ছোলার দামও বেড়েছে। এ ছাড়া সবজির দাম কিছুটা কমলেও ইফতারি তৈরিতে ব্যবহৃত এমন সবজির দাম এখন বাড়তির দিকে। সরকারের নানা উদ্যোগের পরও কোনো পণ্যের দাম কমার লক্ষণ নেই। উল্টো কিছু পণ্যের দাম বেড়েই চলছে।
বাংলাদেশ পরিসংখ্যান ব্যুরোর (বিবিএস) সর্বশেষ হিসাবে, গত ফেব্রুয়ারি মাসে দেশে মূল্যস্ফীতি ছিল ৬ দশমিক ১৭ শতাংশ। কয়েক মাস ধরেই মূল্যস্ফীতি ৬ শতাংশের আশপাশেই আছে। এ ছাড়া স্থানীয় বাজারে চাল, তেলসহ বিভিন্ন নিত্যপণ্যের দাম ঊর্ধ্বমুখী। কোনো বাজারই সরকারের নিয়ন্ত্রণ কাজ করছে না। করোনার ধাক্কা কাটিয়ে ওঠার পর থেকেই সাধারণ মানুষ পড়েছে নিত্যপ্রয়োজনীয় পণ্যের অতিমূল্যের রোষানলে। এমন কোনো পণ্য নেই যার দাম বাড়েনি। বৃদ্ধির এই হার ২০ থেকে ৩০ শতাংশ। জীবনযাপনের ক্ষেত্রে মূল্যবৃদ্ধির অসহনীয় কষ্টের নাভিশ্বাস থেকে বাঁচার উপায় কী? সাধারণ মানুষ জানে না, জীবন চালাতে এই বাড়তি অর্থ কোথায় পাবে তারা?
বাংলাদেশকে বিশেষভাবে সতর্ক থাকতে হবে এজন্য যে, বিগত ২০২৩ সালে রেকর্ডসংখ্যক মানবিক বিপর্যয় দেখেছে বিশ্ব। প্রাকৃতিক ও মানবসৃষ্ট কারণে ২০২৩ সালে বিশ্বজুড়ে যত মানবিক বিপর্যয় ঘটেছে তত সংখ্যক বিপর্যয় বা দুর্যোগ গত এক দশকের মধ্যে ঘটেনি। জাতিসংঘের শরণার্থী বিষয়ক সংস্থা ইউএনএইচসিআর জানিয়েছে, সদ্য বিদায় নেয়া বছরটির শুরু থেকে শেষ পর্যন্ত অন্তত ২৯টি দেশ প্রাকৃতিক বা মানবসৃষ্ট বিভিন্ন দুর্যোগের কারণে ৪৩ বার জরুরি অবস্থা ঘোষণা করেছে।এ বিষয়ে প্রকাশিত একটি প্রতিবেদনে ২০২৩ সালের বড় এবং উল্লেখযোগ্য প্রাকৃতিক ও মানবিক বিপর্যয়ের একটি তালিকাও করেছে জাতিসংঘের শরণার্থী বিষয়ক সংস্থা। তালিকায় স্থান পেয়েছে ২০২৩ সালের ফেব্রুয়ারিতে তুরস্ক ও সিরিয়ায় ঘটে যাওয়া ভয়াবহ ভূমিকম্প, এপ্রিলের মাঝামাঝি সময়ে সুদানের সামরিক বাহিনী ও আধাসামরিক আরএসএফ’র সংঘাত, মে মাসে মিয়ানমার ও বাংলাদেশের ওপর দিয়ে বয়ে যাওয়া ঘূর্ণিঝড় মোচা, গাজায় হামাস-ইসরাইল যুদ্ধসহ বিভিন্ন ঘটনা।ইউএনএইচসিআর’র এক্সটার্নাল রিলেশন্স বিভাগের পরিচালক ডমিনিক হাইড, ‘প্রাকৃতিক দুর্যোগ এবং জলবায়ু পরিবর্তনজনিত বৈরী আবহাওয়ার পাশাপাশি সংঘাত ও মানবাধিকার লঙ্ঘন কোটি কোটি পরিবারকে বাস্তুচ্যুত করার পাশাপাশি ত্রাণ ও মানবিক সহায়তার জন্য হাত পাততে বাধ্য করেছে। বস্তুত ২০২৩ সালে দুর্যোগ ও বিপর্যয়ের কারণে বিশ্বের অজস্র মানুষকে যে ভয়াবহ ভোগান্তির মধ্যে দিয়ে যেতে হয়েছে- তা এক কথায় অবর্ণনীয়।’
প্রতিবেদনে ইউএনএইচসিআর জানিয়েছে, ২০২৩ সালে বিশ্বের মোট বাস্তুচ্যুত ও শরণার্থী লোকজনের সঙ্গে যোগ হয়েছে মোট ১১ কোটি ৪০ লাখ মানুষ। এর আগে বিশ্বে এক বছরে এতসংখ্যক মানুষ আশ্রয়হীন হওয়ার ঘটনা ঘটেনি। আশঙ্কার বিষয় হলো, চলতি বছর এই সংখ্যা আরও বৃদ্ধির ইঙ্গিত পাওয়া যাচ্ছে। ইউএনএইচসিআর’র হিসাব অনুযায়ী ২০২৪ সালে বাস্তুচ্যুত হওয়ার ঝুঁকিতে রয়েছেন আরও ১৩ কোটি মানুষ।
এ প্রসঙ্গে প্রতিবেদনে বলা হয়েছে, ২০২৩ সালের ফেব্রুয়ারির ভূমিকম্পে ক্ষতিগ্রস্ত হয়েছেন ২ কোটি ৪০ লাখ মানুষ। একই বছর লিবিয়ার ৫ প্রদেশে প্রবল বর্ষণ এবং বানের জলে বাড়িঘর ও সহায় সম্পদ হারিয়েছেন ৯ লাখ মনুষ। ঘুর্ণিঝড় মোচার জেরে বাংলাদেশ ও মিয়ানমারের ১ কোটিরও বেশি মানুষ ক্ষতিগ্রস্ত হয়েছেন। সবচেয়ে বড় বাস্তুচ্যুতির ঘটনা ঘটেছে সুদানে। সেনাবাহিনী ও আধাসামরিক বাহিনীর সংঘাতে উত্তর আফ্রিকার এই দেশটিতে বাস্তুচ্যুত হয়েছেন ৭০ লাখ মানুষ।
এ ছাড়া অক্টোবরে হেরাত প্রদেশে ভয়াবহ ভূমিকম্পের জেরে বাড়িঘর হারিয়ে চরম মানবেতর জীবনযাপন করছেন ১ লাখেরও বেশি আফগান নাগরিক। আজারবাইজান-আর্মেনিয়া সংঘাতের কারণে বাড়িঘর ছাড়তে বাধ্য হয়েছেন আজারবাইজানের নাগোরনো-কারাবাখ এলাকার ১ লাখেরও বেশি মানুষ। মধ্য আফ্রিকার দেশ ডেমোক্রেটিক রিপাবলিক (ডি আর) কঙ্গোতে ক্ষতিগ্রস্ত হয়েছেন ৭০ লাখেরও বেশি মানুষ।
ইউএনএইচসিআর জানিয়েছে, গত বছরজুড়ে এসব দুর্যোগের ক্ষেত্রে সংস্থার পক্ষ থেকে তাৎক্ষণিকভাবে সাড়া দেয়া এবং সহায়তা প্রদানের চেষ্টা করা হয়েছে। বিভিন্ন দেশে ইউএইএইসিআর পরিচালিত শরণার্থী শিবিরগুলোতে বর্তমানে ১ কোটি ৭০ লাখ মানুষ আশ্রিত অবস্থায় রয়েছে বলে জানিয়েছে সংস্থাটি।
মানবিক বিপর্যয়ের এই বৈশ্বিক পরিস্থিতিতে বাংলাদেশেও খাদ্যের অব্যাহত মূল্যবৃদ্ধিতে চরম মানবিক বিপর্যয়ের আদিঅন্তহীন নগ্ন পদধ্বনির আশঙ্কা তৈরি হতে পারে। এই আশঙ্কা যেন সত্যে পরিণত না হয়, সেজন্য সর্বাত্মক প্রচেষ্টা নিতে হবে সংশ্লিষ্টদের পক্ষে। মনে রাখা দরকার, ‘অধরা ও অদেখা বাজার সিন্ডিকেট’ নানা কৌশলে বাজার নিয়ন্ত্রণ করে থাকে। কয়েকটি বড় কোম্পানিই বিদেশ থেকে খাদ্যপণ্য আমদানি করে থাকে এবং তাদের ওপর সরকারের নিয়ন্ত্রণ নেই বললেই চলে। যখন এসব বড় ব্যবসায়ী মনে করেন সরকার তাদের ওপর নির্ভরশীল, তখন তারা ক্রেতাসাধারণের স্বার্থকে অগ্রাহ্য করে নিজেদের স্বার্থ বড় করে দেখেন। এদের কঠোর হস্তে দমন করতে হবে।
বিশেষত, কোনো পণ্য মজুত করে বাজারে কৃত্রিম সংকট সৃষ্টি করা অমার্জনীয় অপরাধ। সেটি কারা করেছে, খুঁজে বের করার দায়িত্ব সরকারের। এ বিষয়ে সরকারের টেকসই কোনো পদক্ষেপের কথা জানা নেই। যখনই বাজারে কোনো পণ্যের দাম হঠাৎ বেড়ে যায়, বিক্ষিপ্তভাবে অভিযান চালাতে দেখা যায়। দু’চারজন চুনোপুঁটিকে জরিমানা করা হলেও রাঘব বোয়ালেরা ধরাছোঁয়ার বাইরেই থেকে যায়। ব্যবসায়ীরা নিশ্চয়ই মুনাফা করবেন, কিন্তু সেই মুনাফা লাগামছাড়া হতে পারে না। কিছু নিয়মকানুনের মধ্যেই তাদের ব্যবসা করতে হবে। যেসব দেশে সরকারের নিজস্ব সরবরাহ ব্যবস্থা জোরদার রয়েছে, সেসব দেশে ব্যবসায়ীরা কারসাজি করতে পারেন না। আমাদের দেশে বিকল্প সরবরাহ ব্যবস্থা খুবই দুর্বল। যার সুযোগ নেয় অসৎ ব্যবসায়ী মহল। কিন্তু তাদের বাড়-বাড়ন্ত মানবিক বিপর্যয়ের কারণ সৃষ্টি করলে তা সহ্য করা মোটেও সমীচীন হবে না।
লেখক: প্রফেসর, রাজনীতি বিজ্ঞান বিভাগ, চট্টগ্রাম বিশ্ববিদ্যালয়; অ্যাসোসিয়েট এডিটর, বার্তা২৪.কম; নির্বাহী পরিচালক, চট্টগ্রাম সেন্টার ফর রিজিওনাল স্টাডিজ, বাংলাদেশ (সিসিআরএসবিডি)।",2,1.0,1.0,100.0
20044743,65,সারি-ইমনের হ্যাটট্রিকে বড় জয় মোহামেডানের,"প্রিমিয়ার ডিভিশন হকি লীগে টানা দ্বিতীয় জয় পেয়েছে মোহামেডান স্পোর্টিং ক্লাব লিমিটেড
প্রিমিয়ার ডিভিশন হকি লীগে টানা দ্বিতীয় জয় পেয়েছে মোহামেডান স্পোর্টিং ক্লাব লিমিটেড। গতকাল মওলানা ভাসানী জাতীয় হকি স্টেডিয়ামে অনুষ্ঠিত ম্যাচে ভিক্টোরিয়া স্পোর্টিং ক্লাবকে ১০-১ গোলে হারায় সাদা-কালোরা। ম্যাচে হ্যাটট্রিক করেছেন ফায়জাল বিন সারি এবং দ্বীন ইসলাম ইমন। এর আগে আজাদ স্পোর্টিং ক্লাবকে ৪-০ গোলে হারিয়ে আসর শুরু করে মোহামেডান। আর লীগে টানা দ্বিতীয় হারের স্বাদ পেল ভিক্টোরিয়া। এর আগে বাংলাদেশ স্পোর্টিং ক্লাবের কাছে ৬-৪ গোলে হেরেছিল দলটি। ভিক্টোরিয়ার বিপক্ষে গতকাল দুই মালয়েশিয়ান ফায়জাল বিন সারি এবং ফাইজ বিন হেলমি জালিকে নিয়ে মাঠে নামে মোহামেডান। এরমধ্যে সারি প্রথম ম্যাচেই হ্যাটট্রিকের দেখাপান। ম্যাচের তৃতীয় মিনিটে ইমনের ফিল্ড গোলে লিড নেয় মোহামেডান। ১১ মিনিটে ইমনের গোলেই ব্যবধান দ্বিগুণ হয় (২-০)।বিজ্ঞাপন১৪ মিনিটে সারির গোলে ৩-০ তে এগিয়ে যায় সাদা-কালোরা। এরপর ১৪ ও ১৮ মিনিটে আরো দুই গোল করে হ্যাটট্রিক পূর্ণ করার পাশাপাশি দলকে ৫-০তে এগিয়েদেন মালয়েশিয়ান ফায়সাল বিন সারি। ম্যাচের ২৫তম মিনিটে শফিউল আলম শিশির ব্যবধান ৬-০ তে বাড়িয়ে নেন। ২৯ মিনিটে ডিফেন্ডার মনোজ বাবুর পেনাল্টি কর্নার থেকে পাওয়া গোলে ব্যবধান দাঁড়ায় ৭-০ গোলের। এরপর ৩৬ মিনিটে রাসেল মাহমুদ জিমির গোলে ৮-০ ব্যবধানে এগিয়ে যায় মোহামেডান। খেলার ৪৪ মিনিটে ভিক্টোরিয়ার একমাত্র গোলটি করেন উল্লাস রায়। ৪৭ মিনিটে চমৎকার এক ফিল্ড গোল করে নিজের হ্যাটট্রিকপূর্ণ করে ইমন। ম্যাচের ৪৯ মিনিটে আমিরুল ইসলাম পেনাল্টি কর্নারে সবশেষ গোলটি করেন। দিনের আরেক ম্যাচে ৪-১ গোলে বাংলাদেশ স্পোর্টিং ক্লাবকে হারিয়েছে সাধারণ বীমা। জয়ী দলের অমিত দুটি গোল করেন।",2,1.0,1.0,100.0
20044745,67,মেডিকেল শিক্ষার্থীকে গুলি করা সেই শিক্ষক পাঁচ দিনের রিমান্ডে,"শহীদ এম মনসুর আলী মেডিকেল কলেজের শিক্ষার্থী আরাফাত আমিন তমালকে গুলি করার ঘটনায় অভিযুক্ত শিক্ষক ডা. রায়হান শরীফকে জিজ্ঞাসাবাদের জন্য পাঁচ দিনের রিমান্ডে নিয়েছে পুলিশ
শহীদ এম মনসুর আলী মেডিকেল কলেজের শিক্ষার্থী আরাফাত আমিন তমালকে গুলি করার ঘটনায় অভিযুক্ত শিক্ষক ডা. রায়হান শরীফকে জিজ্ঞাসাবাদের জন্য পাঁচ দিনের রিমান্ডে নিয়েছে পুলিশ। গতকাল দুপুরে সিরাজগঞ্জ অতিরিক্ত চিফ জুডিশিয়াল ম্যাজিস্ট্রেট মো. বেলাল হোসেনের আদালতে অস্ত্র আইনে দায়ের করা মামলায় পুলিশের সাত দিনের রিমান্ড আবেদনের প্রেক্ষিতে শুনানি শেষে ডা. রায়হানের পাঁচ দিনের রিমান্ড আবেদন মঞ্জুর করেন আদালত। মামলার তদন্তকারী কর্মকর্তা জেলা গোয়েন্দা পুলিশের উপ-পরিদর্শক ইব্রাহিম হোসেন বিষয়টি নিশ্চিত করেছেন।প্রসঙ্গত, গত সোমবার (৪ঠা মার্চ) সিরাজগঞ্জ শহীদ এম মনসুর আলী মেডিকেল কলেজের তৃতীয় বর্ষের শিক্ষার্থী আরাফাত আমিন তমালকে গুলি করেন। ঘটনার পরে রায়হান শরীফের বিরুদ্ধে পৃথক দুটি মামলায় তাকে গ্রেপ্তার দেখিয়ে মঙ্গলবার বিকালে সিরাজগঞ্জ অতিরিক্ত চিফ জুডিশিয়াল ম্যাজিস্ট্রেট আদালতে পাঠানো হয়। পরে বিচারক বিল্লাল হোসেন স্বীকারোক্তিমূলক জবানবন্দি রেকর্ড করে তাকে কারাগারে পাঠিয়েছেন। আটকের পর শরীফের কাছ থেকে সেভেন পয়েন্ট ফাইভ সিক্স বোরের দুটি বিদেশি পিস্তল, ৮১টি গুলি, চারটি ম্যাগাজিন ও ১২টি বিদেশি চাকু জব্দ করা হয়।",2,1.0,1.0,100.0
20044746,68,নিজেকে নির্দোষ দাবি রোনালদোর,"সৌদি আরবের ফুটবল লীগে ‘অশ্লীল অঙ্গভঙ্গি’ করার দায়ে শাস্তি ভোগ করার পর নিজেকে নির্দোষ দাবি করলেন ক্রিস্টিয়ানো রোনালদো
সৌদি আরবের ফুটবল লীগে ‘অশ্লীল অঙ্গভঙ্গি’ করার দায়ে শাস্তি ভোগ করার পর নিজেকে নির্দোষ দাবি করলেন ক্রিস্টিয়ানো রোনালদো। তাকে ভুল বোঝা হয়েছে বলে দাবি করলেন আল নাস্‌র তারকা। সেই সঙ্গে বললেন, পুরনো ভুল শুধরে প্রতিদিনই তিনি আরও ভালো মানুষ হওয়ার চেষ্টা করেন। সৌদি প্রো লীগে গত ২৫শে ফেব্রুয়ারি আল শাবাবের বিপক্ষে ৩-২ গোলে জয়ের পর মাঠে ওই অশালীন ভঙ্গি করেন রোনালদো। পেনাল্টি থেকে ম্যাচের প্রথম গোলটি করেন পর্তুগিজ মহাতারকা, ক্লাব ফুটবলে যা তার ৭৫০তম গোল। টিভি ক্যামেরায় অবশ্য বিতর্কিত কোনো কাণ্ড ধরা পড়েনি। তবে ম্যাচের পর একটি ভিডিও ছড়িয়ে পড়ে সামাজিক মাধ্যমে। সেখানে স্পষ্ট শোনা যায়, গ্যালারি থেকে ‘মেসি, মেসি’ চিৎকার ভেসে আসছে। রোনালদো কানে হাত দিয়ে তা শোনার মতো ভঙ্গি করেন। এরপর সেই দর্শকদের দিকে হাত দিয়ে অশালীন ভঙ্গি করেন তিনি।বিজ্ঞাপনঘটনার তদন্ত শেষে তাকে এক ম্যাচের জন্য নিষিদ্ধ করে সৌদি ফুটবল ফেডারেশনের ডিসিপ্লিনারি ও এথিকস কমিটি। সঙ্গে জরিমানাও করা হয়। পরে আল হাজমের সঙ্গে ৪-৪ ড্র ম্যাচে খেলতে পারেননি পর্তুগিজ তারকা। ঘটনার দুই সপ্তাহ পেরিয়ে যাওয়ার পর নিজেকে নির্দোষ দাবি করলেন পাঁচবারের বর্ষসেরা ফুটবলার। এক সংবাদ সম্মেলনে রোনালদো বলেন, ‘এই সুযোগে আমি ওই ঘটনা নিয়ে কথা বলতে চাই, যে কারণে আমাকে এক ম্যাচের নিষেধাজ্ঞার শাস্তি ভোগ করতে হয়েছে। আমি যা করেছি, তা ভুল বুঝেছে সবাই। আমি সবসময় সব দেশের সংস্কৃতিকে সম্মান করি, কিন্তু মানুষ যা দেখতে পায় সবসময় তা সত্যি হয় না।’",2,1.0,1.0,100.0
20044747,69,জামালের মুক্তির দাবিতে সিলেটে বিক্ষোভ,"প্রহসনের নির্বাচন বাতিল ও বিএনপি চেয়ারপারসন বেগম খালেদা জিয়ার মুক্তি এবং সিলেট জেলা বিএনপি’র সাবেক সাংগঠনিক সম্পাদক, কেন্দ্রীয় ছাত্রদলের সাবেক সহ-সভাপতি, সিলেট জেলা স্বেচ্ছাসেবক দলের আহ্বায়ক আব্দুল আহাদ খান জামালসহ নেতৃবৃন্দের মুক্তির দাবিতে সিলেটে বিশাল বিক্ষোভ মিছিল ও সভা অনুষ্ঠিত হয়
প্রহসনের নির্বাচন বাতিল ও বিএনপি চেয়ারপারসন বেগম খালেদা জিয়ার মুক্তি এবং সিলেট জেলা বিএনপি’র সাবেক সাংগঠনিক সম্পাদক, কেন্দ্রীয় ছাত্রদলের সাবেক সহ-সভাপতি, সিলেট জেলা স্বেচ্ছাসেবক দলের আহ্বায়ক আব্দুল আহাদ খান জামালসহ নেতৃবৃন্দের মুক্তির দাবিতে সিলেটে বিশাল বিক্ষোভ মিছিল ও সভা অনুষ্ঠিত হয়। গতকাল বিকাল সাড়ে ৩টায় নগরীর বন্দরবাজার থেকে শুরু হয়ে কেন্দ্রীয় শহীদ মিনারে গিয়ে বিএনপি ও অঙ্গ-সহযোগী সংগঠনের উদ্যোগে বিক্ষোভ মিছিল ও সভা অনুষ্ঠিত হয়। বিক্ষোভ মিছিল পরবর্তী সভায় সভাপতিত্ব করেন জেলা বিএনপি’র সাবেক সহ-কোষাধ্যক্ষ জাকির হোসেন। সিলেট মহানগর স্বেচ্ছাসেবক দলের যুগ্ম আহ্বায়ক আবু সালেহ মো. তাহের ও মহানগর স্বেচ্ছাসেবক দলের যুগ্ম আহ্বায়ক আবুল কালাম সাহেদের যৌথ পরিচালনায় প্রধান অতিথি হিসেবে উপস্থিত ছিলেন-সিলেট মহানগর স্বেচ্ছাসেবক দলের সাবেক আহ্বায়ক, মহানগর বিএনপি’র নেতা আব্দুল ওয়াহিদ সোহেল। বিশেষ অতিথি হিসেবে উপস্থিত ছিলেন সিলেট জেলা স্বেচ্ছাসেবক দলের যুগ্ম আহ্বায়ক দেলোয়ার হোসেন চৌধুরী, ৩৫নং ওয়ার্ড বিএনপি’র আহ্বায়ক সেলিম আহমদ সেলু, ১০নং ওয়ার্ড বিএনপি’র সিনিয়র সহ-সভাপতি লোকমান আহমদ, ৬নং ওয়ার্ড বিএনপি’র সিনিয়র সহ-সভাপতি আলী আনছার, বিএনপি নেতা সাহিদুল ইসলাম কাদির, আব্দুস সামাদ সাহেদ, আলী আকবর খান, জেলা স্বেচ্ছাসেবক দলের যুগ্ম আহ্বায়ক তোফায়েল চৌধুরী উজ্জ্বল, জেলা স্বেচ্ছাসেবক দলের যুগ্ম আহ্বায়ক জাহাঙ্গীর মিয়া। এ সময় উপস্থিত ছিলেন-সিলেট জেলা স্বেচ্ছাসেবক দলের আহ্বায়ক কমিটির সদস্য রজব আহমেদ, খন্দকার মনিরুজ্জামান মনির, সাইফুল আলম কোরেশি, সেলিম আহমদ, নুরুল ইসলাম রুহুল, আব্দুল আমিন, কয়েস আহমেদ, ব্রাজিল বিএনপি’র আহ্বায়ক কমিটির সদস্য ইকবাল হোসেন।বিক্ষোভ মিছিল পরবর্তী সভায় বক্তারা বলেন, ৭ই জানুয়ারির প্রহসনের একদলীয় নির্বাচন বাতিল করে অবিলম্বে নিরপেক্ষ সরকারের অধীনে নির্বাচন দিতে হবে এবং বিএনপি চেয়ারপারসন দেশনেত্রী বেগম খালেদা জিয়া, সিলেট জেলা স্বেচ্ছাসেবক দলের আহ্বায়ক আব্দুল আহাদ খান জামালসহ সকল রাজবন্দিদের মুক্তি দিতে হবে। অন্যথায় জনগণকে সঙ্গে নিয়ে কঠোর আন্দোলনের মাধ্যমে মুক্তি দিতে বাধ্য করা হবে।",2,1.0,1.0,100.0
20173628,412,"

লক্ষ্মীপুরে এক যুগ পর ৫ ইউপিতে নির্বাচনের তফসিল ঘোষণা
","অবশেষে এক যুগেরও বেশি সময় পরে আগামী ২৮ এপ্রিল ব্যালটের মাধ্যমে লক্ষ্মীপুর সদরে পাঁচটি ইউনিয়ন পরিষদে নির্বাচন অনুষ্ঠিত হওয়ার তারিখ নির্ধারণ করেছে নির্বাচন কমিশন। গত রোববার রাতে সদর উপজেলা পরিষদের ফেসবুক অ্যাকাউন্ট থেকে একটি পোস্ট করে এ বিষয়টি নিশ্চিত করেন নির্বাহী কর্মকর্তা মো: আরিফুর রহমান।এর আগে নির্বাচন কমিশন সচিবালয়ের (নির্বাচন ব্যবস্থাপনা ও সমন্বয়) শাখা-(২)-এর সিনিয়র সচিব মোহাম্মদ শাহজালালের স্বাক্ষরিত এক প্রজ্ঞাপনে এ তথ্য নিশ্চিত করা হয়।সংশ্লিষ্ট ইউনিয়ন পরিষদগুলো হলো- লাহারকান্দি, দক্ষিণ হামছাদি, দালাল বাজার, বাঙ্গাখাঁ ও তেওয়ারীগঞ্জ।সংশ্লিষ্ট কর্তৃপক্ষ জানিয়েছে, দীর্ঘ এক যুগের বেশি সময় ধরে এ পাঁচটি ইউনিয়ন পরিষদে নির্বাচন হচ্ছে না। সীমানার জটিলতা দেখিয়ে বারবার এসব ইউনিয়ন পরিষদের জনপ্রতিনিধিরা সংশ্লিষ্ট নির্বাচন কমিশনকে ভুল তথ্য দিয়ে নির্বাচন বন্ধ করে রেখেছে।
",2,1.0,1.0,100.0
20044749,71,নির্বাচনে আহত সমর্থকদের দেখতে গেলেন কায়সার,"কুমিল্লা সিটি করপোরেশনের উপনির্বাচনের সহিংসতায় আহত সমর্থকদের দেখতে বাড়ি বাড়ি গেছেন ঘোড়া প্রতীকের পরাজিত প্রার্থী নিজাম উদ্দিন কায়সার। নির্বাচনের পর রোববার রাতে তাদের বাড়ি যান এই প্রার্থী। এ সময় তিনি নির্বাচনী সহিংসতায় আহত রাজাপাড়া এলাকার জহির, তুহিন, ঠাকুরপাড়া এলাকার আরিফুল ইসলাম, রেইসকোর্স এলাকার রাসেলের বাড়িতে যান। এর মধ্যে জহির ও তুহিন গুলিবিদ্ধ হয়েছিলেন। নিজাম উদ্দিন কায়সার নেতাকর্মীদের বাড়ি গিয়ে তাদের খোঁজ নেন। এ সময় তাদের পাশে থাকার আশ্বাস দেন। তিনি বলেন, নির্বাচনে কী হয়েছে, কেমন হয়েছে এবং এই নির্বাচনে আসলে কারা জয়ী তা কুমিল্লার মানুষ জানে। ক্ষমতার চেয়ারে বসলেই জয়ী নয়। মানুষের মন জয় করে ভোটের মাধ্যমে নির্বাচিতরাই সত্যিকারের নেতা। আর যারা ক্ষমতার অপব্যবহার করে জোর জবরদস্তি করে চেয়ারে বসে তারা আর যা হোক জনগণের প্রতিনিধি হতে পারে না।বিজ্ঞাপনআমার নেতাকর্মীরা জয়পরাজয় চিন্তা করে না। নেতাকর্মীদের আঘাত করা মানে আমাকে আঘাত করা। তাদের ব্যথা আমারই ব্যথা। তাদের পাশে সবসময় আছি।
উল্লেখ্য, এই প্রার্থী কুমিল্লা সিটি করপোরেশন উপ-নির্বাচনের ঘোড়া প্রতীকে নির্বাচন করেছেন। তিনি কুমিল্লা মহানগর স্বেচ্ছাসেবক দলের সাবেক আহ্বায়ক।",2,1.0,1.0,100.0
20044750,72,ক্যাম্পাসে ইফতার পার্টি না করার অনুরোধ শাবি প্রশাসনের,"রমজান মাসে ক্যাম্পাসে ইফতার পার্টি না করার অনুরোধ জানিয়ে বিজ্ঞপ্তি দিয়েছে শাহজালাল বিজ্ঞান ও প্রযুক্তি বিশ্ববিদ্যালয় প্রশাসন
রমজান মাসে ক্যাম্পাসে ইফতার পার্টি না করার অনুরোধ জানিয়ে বিজ্ঞপ্তি দিয়েছে শাহজালাল বিজ্ঞান ও প্রযুক্তি বিশ্ববিদ্যালয় প্রশাসন। সোমবার বিশ্ববিদ্যালয়ের ওয়েবসাইটে প্রকাশিত নোটিশে বিষয়টি জানানো হয়। বিশ্ববিদ্যালয় প্রশাসনের এমন সিদ্ধান্তে ক্ষোভ প্রকাশ করেছেন নেটিজেনরা। বিজ্ঞপ্তিতে বলা হয়েছে, প্রধানমন্ত্রীর নির্দেশনার প্রেক্ষিতে এ বিশ্ববিদ্যালয়ের সংশ্লিষ্ট সকলকে আসন্ন পবিত্র রমজান মাসে ক্যাম্পাসের অভ্যন্তরে ইফতার পার্টির আয়োজন না করার জন্য অনুরোধ জানানো হলো। এ বিষয়ে জানতে চাইলে বিশ্ববিদ্যালয়ের রেজিস্ট্রার (ভারপ্রাপ্ত) মো. ফজলুর রহমান ‘বিজ্ঞপ্তি’তে লেখা বিষয়ের বাহিরে কিছু বলতে চাননি। এ বিষয়ে কোনো ব্যাখ্যা জানেন না বলে জানান তিনি। ভিসি অধ্যাপক ফরিদ উদ্দিন আহমেদের সঙ্গে ফোনে যোগাযোগের চেষ্টা করেও তাকে পাওয়া যায়নি।তবে এ বিষয়ে প্রো-ভিসি অধ্যাপক ড. মো. কবির হোসেন বলেন, মঙ্গলবার ভিসি’র সঙ্গে এ বিষয়ে আলাপ করে পরবর্তী সিদ্ধান্ত নেয়া হবে।",2,1.0,1.0,100.0
20044751,73,"নিউজিল্যান্ডের আক্ষেপ, ক্যারির বীরত্বে রোমাঞ্চকর জয় অস্ট্রেলিয়ার","‘৩১ আর ১৩’ বছরের অপেক্ষার ইতি টানতে নিউজিল্যান্ডের প্রয়োজন ছিল ৬ উইকেট। ১৩ বছর পর অস্ট্রেলিয়ার বিপক্ষে টেস্ট জয়ের স্বাদ পেতো কিউইরা। আর নিজ মাটিতে নিউজিল্যান্ডের অপেক্ষাটা দীর্ঘ ৩২ বছরের। কিন্তু অ্যালেক্স ক্যারির বীরত্বে সেটা হয়নি। জয়ের জন্য অস্ট্রেলিয়ার করতে হতো ২০২ রান। ২৭৯ রান তাড়ায় এক পর্যায়ে ২২০ রানে ৭ উইকেট হারায় অজিরা। সেখান থেকে কিউইদের জয়কেই সবচেয়ে সম্ভাব্য ফল মনে হচ্ছিল। কিন্তু রান খরায় ভোগা অ্যালেক্স ক্যারিই এদিন হয়ে ওঠেন অজিদের জয়ের নায়ক। অধিনায়ক প্যাট কামিন্সের সঙ্গে অষ্টম উইকেটে গড়েন ম্যাচ জেতানো ৬৪ বলে ৬১ রানের অবিচ্ছিন্ন জুটি। শেষ পর্যন্ত ৩ উইকেটের জয়ে নিউজিল্যান্ডের বিপক্ষে ২-০ ব্যবধানে সিরিজ জয় নিশ্চিত করে অস্ট্রেলিয়া।বিজ্ঞাপন১৭ উইকেট নেওয়ার পাশাপাশি ১০০ রান করে কিউই পেসার ম্যাট হেনরি হন সিরিজ সেরা। ১৫ চারে ১২৩ বলে ৯৮ রানে অপরাজিত থাকেন ক্যারি। একই সঙ্গে এই ম্যাচে উইকেটের পেছনে ১০টি ক্যাচ নিয়ে এক ম্যাচে সর্বোচ্চ ক্যাচের অস্ট্রেলিয়ান রেকর্ডও স্পর্শ করেন তিনি। ম্যাচ সেরার পুরস্কারও ওঠে তার হাতেই। ১০ চার ও ১ ছক্কায় ৮০ রানের ইনিংসে অবদান রাখেন মিচেল মার্শও। ষষ্ঠ উইকেটে তার সঙ্গে ক্যারির ১৪০ রানের জুটিই অজিদের জয়ের ভিত গড়ে দেয়। এই ম্যাচ রেকর্ড বইরের বেশ কিছু পাতায় ছাপ রেখেছে।
৮০ রানে ৫ উইকেট হারানোর পর জয়টেস্ট ক্রিকেটে ২৬ ম্যাচে ৮০ রানে ৫ উইকেট হারিয়েও জয়ের ঘটনা আছে। তবে অস্ট্রেলিয়ার এবার তাড়া করা ২৭৯ রানই এই তালিকায় সর্বোচ্চ লক্ষ্য। আগের রেকর্ডটি ইংল্যান্ডের। ১৯০২ সালে ওভালে অস্ট্রেলিয়ার বিপক্ষে ২৬৩ রানের লক্ষ্য তাড়া করতে গিয়ে ৪৮ রানে ৫ উইকেট হারানোর পরও গিলবার্ট জেসপের সেঞ্চুরি ও জর্জ হার্স্টের ফিফটিতে ১ উইকেটে জয় ইংলিশরা। এই ম্যাচে টেস্ট ক্রিকেট প্রথমবার দেখে ১ উইকেটের জয়।
২৫০ রান তাড়া করে জয়ের রেকর্ডএ নিয়ে চতুর্থ ইনিংসে কমপক্ষে ২৫০ রান তাড়া করে ২০টি ম্যাচ জিতল অস্ট্রেলিয়া। চতুর্থ ইনিংসে ২৫০ বা তার বেশি রান তাড়া করে জয়ের সর্বোচ্চ রেকর্ড এটি। ১৬ জয় নিয়ে এই তালিকায় দুই নম্বরে ইংল্যান্ড। আর ১২ জয় আছে ওয়েস্ট ইন্ডিজের।
কম ব্যবধানে দ্বিতীয় হারএই ম্যাচে অস্ট্রেলিয়ার বিপক্ষে নিউজিল্যান্ডের ৩ উইকেটে হারে। নিজেদের ইতিহাসে টেস্টে এত কম উইকেটে দ্বিতীয়বার হারলো তারা। এর আগেও এই ব্যবধানে অজিদের বিপক্ষেও হারে কিউইরা। ২০১৫ সালে অ্যাডিলেডে ১৮৭ রান তাড়ায় ৭ উইকেট হারায় অজিরা।
রান তাড়ায় দ্বিতীয় সর্বোচ্চ ইনিংসএই ম্যাচে অস্ট্রেলিয়ার হয়ে চতুর্থ ইনিংসে ৯৮ রানে অপরাজিত থাকেন অ্যালেক্স ক্যারি। সফল রান তাড়ায় স্বীকৃত উইকেটরক্ষক হিসেবে এটা এখন দ্বিতীয় সর্বোচ্চ রানের ইনিংস। এই তালিকায় শীর্ষে ক্যারির দেশেরই অ্যাডাম গিলক্রিস্ট। ১৯৯৯ সালে হোবার্টে পাকিস্তানের বিপক্ষে ৩৬৯ রান তাড়ায় ১৬৩ বলে ১৪৯ রানের অপরাজিত ইনিংস খেলেন গিলক্রিস্ট। ওই ম্যাচ ৫ উইকেটে জেতে অজিরা।
জুটির রেকর্ডগতকাল ষষ্ঠ উইকেটে ক্যারি ও মিচেল মার্শের ১৪০ রানে জুটি গড়েন। সফল রান তাড়ায় ৮০ বা এর কম রানে ৫ উইকেট হারানোর পর এটি সর্বোচ্চ জুটির রেকর্ড। আর সব মিলিয়ে চতুর্থ ইনিংসে ৮০ বা এর কম রানে ৫ উইকেট হারানোর পর ষষ্ঠ উইকেটে তৃতীয় সর্বোচ্চ।
ক্যারির স্মরণীয় ‘ডাবল’৯৮ রানের সঙ্গে এই ম্যাচে উইকেটের পিছনে ১০টি ডিসমিসালও করেন ক্যারি। দ্বিতীয় অস্ট্রেলিয়ান হিসেবে এক ম্যাচে স্বীকৃত উইকেটরক্ষক হিসেবে কমপক্ষে একটি ফিফটি ও কমপক্ষে ১০টি ডিসমিসাল করলেন তিনি। এর আগে তিনি। ২০০০ সালে হ্যামিল্টনে নিউজিল্যান্ডের বিপক্ষেই ১০টি ডিসমিসালের সঙ্গে প্রথম ইনিংসে ৭৫ রানের ইনিংস খেলেন গিলক্রিস্ট। তারা ছাড়া এই তালিকায় আছেন আর মাত্র দু’জন, দক্ষিণ আফ্রিকার এবি ডি ভিলিয়ার্স (প্রতিপক্ষ পাকিস্তান, জোহানেসবার্গ ২০১৩) ও পাকিস্তানের সরফরাজ আহমেদের (প্রতিপক্ষ দক্ষিণ আফ্রিকা, জোহানেসবার্গ ২০১৯)।
হারা ম্যাচে চতুর্থ সেরা বোলিং ফিগারপ্রথম ইনিংসে ৬৭ রান খরচায় ৭ উইকেট নেন নিউজিল্যান্ডের পেসার ম্যাট হেনরি। হারা ম্যাচে কোনো কিউই বোলারের চতুর্থ সেরা বোলিং ফিগার এখন এটি। দ্বিতীয় ইনিংসেও ২ উইকেট নেন তিনি, সিরিজে ২ ম্যাচে কিউই পেসার নেন ১৭টি উইকেট। নিউজিল্যান্ড হেরেছে, এমন ২ ম্যাচের সিরিজে যা যৌথভাবে সর্বোচ্চ উইকেট শিকারের ঘটনা (২০২১ সালে এজাজ প্যাটেলের সঙ্গে)।",2,1.0,1.0,100.0
20173602,410,"
	প্রয়োজন পৃষ্ঠপোষকতা  
নানা গুণে ভরা ভেন্না হতে পারে ভোজ্যতেল ও ঔষধি ফসল
","রাজবাড়ীর গোয়ালন্দসহ দেশের প্রায় সব অঞ্চলেই খাল-বিল হাজামজা পুকুর বা ডোবা-নালার পানির ধার ও আদারে বাদারে অযত্নে অবহেলায় গজিয়ে ওঠে অধিক গুণের অধিকারী এ ভেন্নাগাছ। ভেন্না বা রেঢ়ী বহুগুণে গুণান্বিত একটি উদ্ভিদ। এর গাছ থেকে পরিপক্ব বীজ সংগ্রহ করে দরিদ্র শ্রেণীর মানুষ শিল-পাটায় পিষে ভোজ্যতেল হিসেবে ব্যবহার করে থাকে।
কৃষিবিদদের তথ্যমতে, আমাদের দেশের মাটি ও আবহাওয়া ভেন্না চাষের জন্য অত্যন্ত উপযোগী। অন্যান্য তেল বীজের তুলনায় এর উৎপাদন খরচ নেই বললেই চলে। তবে ফলন বেশি। আড়াই কেজি ভেন্না বীজ প্রায় এক লিটার তেল পাওয়া যায়। কিন্তু সয়াবিন যুগের আগ্রাসন আর মানুষের অবহেলায় কেউ বুঝতে পারে না ভেন্নার গুণাগুণ। তবে পৃষ্ঠপোষকতা পেলে ভেন্না হতে পারে ভোজ্যতেলসহ নানা কাজে ব্যবহারযোগ্য দেশের সম্ভাবনাময় গুরুত্বপূর্ণ একটি ফসল। এতে করে ভোজ্যতেলের চাহিদা পূরণে আমদানি নির্ভর অনেকাংশ কমিয়ে আনাও সম্ভব।
ভেন্না বহুবর্ষজীবী উদ্ভিদ। ভেন্না গাছ সাধারণত ১০-১৫ ফুট পর্যন্ত উঁচু হতে পারে। বাংলাদেশের সবচেয়ে বড় পাতার উদ্ভিদের মধ্যে ভেন্না একটি। সাধারণত বর্ষার শেষে ভেন্নার চারা গজায়। প্রতি বছর হেমন্ত ও শীতকালে ভেন্নার ফুল-ফল হয়। ভেন্না গাছের ছোট ডালের শাখা প্রশাখার মাথায় কাঁদি আকারে থোকা থোকা লালচে ফুল হয়। ওই কাঁদি থেকে ফল ও বীজ হয়। সবুজ ভেন্না ফলের গায়ে নরম নমর কাঁটা থাকে। ফলের ভেতরে তিন বা চারটি কালো বাদামি ডোরাকাটা রঙের খোসার আবরণে সাদা বীজ থাকে। ওই বীজ থেকেই তৈরি হয় ক্যাস্ট্রর অয়েল (তেল)সহ অন্যান্য উপাদান। ভেন্নার তেলে রান্না করা খাবার অত্যন্ত সুস্বাদু ও পুষ্টিকর হয়। এছাড়া কচি ভেন্না করলার মতো ভাজি করে খায় অনেক এলাকায়।
স্বাস্থ্যের জন্য যেমন চুলের পরিচর্যা, পেটের পিড়া নিরাময়ে, ত্বক সৌন্দর্য, ব্যথা নিরাময়ে, চর্মরোগ প্রতিরোধসহ নানা রকম ঔষধি কাজে ভেন্নাতেল ব্যবহার করা যায়। শরীরের যেকোনো ধরনের ঘায়ে জীবাণু মুক্তকরণ, এলার্জিজনিত রোগ নিরাময়ে এ তেল ব্যবহার করা যায়। কৃষিবিদদের তথ্য মতে আমাদের দেশে লাল ও সবুজ নামে দু’টি স্থানীয় জাত যত্রতত্র দেখা যায়। এ বিষয়ে গোয়ালন্দ উপজেলা কৃষি কর্মকর্তা খোকন উজ্জামান বলেন, ভেন্নার তেলে নানাবিধ গুণাগুণ রয়েছে। এর চাষও করা যেতে পারে। এ অঞ্চলে কেউ নিয়মিত এর চাষ করে না। তবে কেউ চাষ করতে চাইলে সহায়তা করা হবে।
 
",2,1.0,1.0,100.0
20173135,407,"

নিত্যানন্দকাটি প্রাথমিক বিদ্যালয়ের ৩ শিক্ষককে রাজকীয় সংবর্ধনা 
","যশোরের ঝিকরগাছা উপজেলার নিত্যানন্দকাটি সরকারি প্রাথমিক বিদ্যালয়ের প্রাক্তন শিক্ষার্থীদের পক্ষ থেকে অবসরপ্রাপ্ত তিন শিক্ষক ও মরনোত্তর দুই শিক্ষকের পরিবারকে রাজকীয় সংবর্ধনা প্রদান করা হয়েছে। স্কুল আঙ্গিনা থেকে ঘোড়ারগাড়ি ও মোটর র্যালি সহকারে সাত-আট কিলোমিটার দূরের গ্রামের বাড়ি থেকে তাদেরকে নিয়ে আসা হয়। সংবর্ধনা অনুষ্ঠানপূর্ব জাতীয় পতাকা উত্তোলন করেন, প্রধান অতিথি ১৯৬৫ সালে প্রতিষ্ঠিত বিদ্যালয়ের তৎকালীন প্রধান শিক্ষক আব্দুল হামিদ। সংবর্ধনা ও পুর্নমিলনী অনুষ্ঠানে সভাপতিত্ব করেন, বিদ্যালয়ের প্রথম ব্যাচের শিক্ষার্থী আয়োজক কমিটির আহ্বায়ক হাফিজ উদ্দিন মুকুল। বিশেষ অতিথি ছিলেন, অবসরপ্রাপ্ত সহকারী শিক্ষক সগীর আহম্মেদ ও অবসরপ্রাপ্ত প্রধান শিক্ষক আলী ইব্রাহিম।বিদ্যালয়ের প্রাক্তন শিক্ষার্থী ও আয়োজক কমিটির সদস্যসচিব হাসান হাফিজুর রহমানের সঞ্চালনায় অনুষ্ঠানে বক্তব্য রাখেন, বিদ্যালয়ের প্রাক্তন শিক্ষার্থী ভূমি মন্ত্রণালয়ের অবসরপ্রাপ্ত সচিব আব্দুল বারিক, উপসচিব জুলিয়া সুকাইনা, নির্বাহী ম্যাজিস্ট্রেট ইয়ানুর রহমান, সরকারি শহীদ মশিয়ুর রহমান কলেজের অবসরপ্রাপ্ত অধ্যাপক জালাল উদ্দিন, প্রবাসী ফজর আলী, বিদ্যালয়ের সাবেক শিক্ষক মরহুম আব্দুর রাজ্জাকের ছেলে সাতক্ষীরার (ইউআরসি) ইনস্ট্রাক্টর নুর ইসলাম মৃধা প্রমুখ।
",2,1.0,1.0,100.0
20044759,81,সদরপুরে সন্ত্রাসী হামলার প্রতিবাদে মানববন্ধন,"ফরিদপুরের সদরপুর উপজেলার নয়রশি গ্রামের মানোয়ার তালুকদারের (২৮) ওপর সন্ত্রাসী হামলার প্রতিবাদে মানববন্ধন কর্মসূচি পালন করেছে এলাকাবাসী
ফরিদপুরের সদরপুর উপজেলার নয়রশি গ্রামের মানোয়ার তালুকদারের (২৮) ওপর সন্ত্রাসী হামলার প্রতিবাদে মানববন্ধন কর্মসূচি পালন করেছে এলাকাবাসী। গতকাল সকাল ১১টায় উপজেলা পরিষদ চত্বরের সামনে মানববন্ধন অনুষ্ঠিত হয়। জানা যায়, পূর্ব শত্রুতার জের ধরে বিবাদীগণ গত ৭ই মার্চ সকাল আনুমানিক ৯টার সময় নয়রশি সরকারি প্রাথমিক বিদ্যালয় সংলগ্ন চায়ের দোকানের সামনে পূর্ব পরিকল্পিতভাবে টেঁটা, রামদা, ছ্যানদা, লোহার রড ইত্যাদিসহ দেশীয় অস্ত্রশস্ত্রে সজ্জিত হয়ে মানোয়ার এবং তার মা ও বড় ভাইকে অকথ্য গালিগালাজ করতে থাকে। গালিগালাজ করতে নিষেধ করলে একপর্যায়ে বিবাদী আলমগীর দেওয়ানের হাতে থাকা টেঁটা দিয়ে মানোয়ারকে কোপ দিয়ে গুরুতরভাবে রক্তাক্ত জখম করে। আহত মানোয়ারকে স্থানীয় লোকজন উদ্ধার করে প্রথমে উপজেলা স্বাস্থ্য কমপ্লেক্সে নিয়া গেলে কর্তব্যরত চিকিৎসক উন্নত চিকিৎসার জন্য কলেজে বঙ্গবন্ধু মেডিকেল কলেজ হসপিটালে স্থানান্তর করেন। ঘটনার পরদিন আহত মানোয়ের বড় ভাই আনোয়ার বাদী হয়ে সদরপুর থানায় আলমগীর দেওয়ান, শাজাহান দেওয়ান, মুরাদ দেওয়ান, জাকির দেওয়ান ও শাহিন দেওয়ানসহ মোট ১০ জনের নাম উল্লেখ করে একটি এজাহার দায়ের করেন। এ ঘটনাকে কেন্দ্র করে এলাকায় থমথমে অবস্থা বিরাজ করছে। সন্ত্রাসী হামলার প্রতিবাদে অনুষ্ঠিত উক্ত মানববন্ধনে বক্তব্য রাখেন, স্থানীয় ইউপি সদস্য (মেম্বার) আ. রব, সাবেক ইউপি সদস্য মজিবর তালুকদার, আবু ভূইয়া, মোতালেব পেয়াদা, আবু বকর সিদ্দিক পেয়াদা, জামাল তালুকদার, আরজু মুন্সি ও স্থানীয় গণ্যমান্য ব্যক্তিবর্গ। এ সময় সন্ত্রাসীদের বিচারের দাবিতে বক্তারা ঘটনার সুষ্ঠু তদন্ত করে শাস্তির জোর দাবি জানান।",2,1.0,1.0,100.0
20044715,37,গবেষণায় বিশেষ প্রণোদনা প্যাকেজ দেবে সরকার,"প্রধানমন্ত্রী শেখ হাসিনা চিকিৎসা বিজ্ঞানে আরও গবেষণা চালানোর ওপর জোর দিয়ে বলেছেন, সরকার এ খাতে বিশেষ প্রণোদনা প্যাকেজ দেবে। বিজ্ঞান ও চিকিৎসা বিজ্ঞানে গবেষণায় তিনি গুরুত্ব আরোপ করে বলেন, যারা চিকিৎসা বিজ্ঞান নিয়ে গবেষণায় জড়িত থাকবেন তাদের জন্য সরকার বিশেষ প্রণোদনা প্যাকেজ দেবে। প্রধানমন্ত্রী গতকাল তার কার্যালয়ের (পিএমও) শাপলা হলে ‘বঙ্গবন্ধু বিজ্ঞান ও প্রযুক্তি ফেলোশিপ,’ ‘এনএসটি ফেলোশিপ’ ও ‘বিশেষ গবেষণা অনুদান’ প্রদান অনুষ্ঠানে প্রধান অতিথির ভাষণে একথা বলেন। প্রধানমন্ত্রী অনুষ্ঠানে নির্বাচিত শিক্ষার্থীদের মাঝে ‘বঙ্গবন্ধু বিজ্ঞান ও প্রযুক্তি ফেলোশিপ,’ ‘এনএসটি ফেলোশিপ’ ও ‘বিশেষ গবেষণা অনুদান’ প্রদান করেন।
বিজ্ঞান ও প্রযুক্তি মন্ত্রণালয় আয়োজিত এই অনুষ্ঠানে মন্ত্রণালয়ের মন্ত্রী স্থপতি ইয়াফেস ওসমান সভাপতিত্ব করেন। বিজ্ঞান ও প্রযুক্তি মন্ত্রণালয় সম্পর্কিত সংসদীয় স্থায়ী কমিটির সভাপতি জাহিদ মালেক এবং সংশ্লিষ্ট মন্ত্রণালয়ের সচিব মো. আলী হোসেন অনুষ্ঠানে বক্তৃতা করেন। প্রধানমন্ত্রী বলেন, গবেষণা ছাড়া কোনো কিছুতেই উৎকর্ষ লাভ করা যায় না। বিজ্ঞানকে বঙ্গবন্ধুই বেশি গুরুত্ব দিতেন। ৭৫’র পর স্বৈরশাসকরা গবেষণায় গুরুত্ব দেয়নি। জাতির পিতা স্বাধীন দেশে যুদ্ধ বিধ্বস্ত দেশ গড়ে তোলার সময়ই পরমাণু শক্তি কমিশন এবং বিজ্ঞান ও শিল্প গবেষণা পরিষদ (বিসিএসআইআর) প্রতিষ্ঠা করেন।
বঙ্গবন্ধুর প্রতিষ্ঠিত পরমাণু শক্তি কমিশন মানুষের স্বাস্থ্য পরিচর্যায় অত্যাধুনিক নিউক্লিয়ার মেডিসিনের প্রচলন করে। ২২টি নিউক্লিয়ার মেডিসিন সেন্টার থেকে ক্যান্সার ও থাইরয়েডজনিত রোগসহ বিভিন্ন জটিল রোগের চিকিৎসা হচ্ছে।বিজ্ঞাপনতিনি বেতবুনিয়া ভূ-উপগ্রহ কেন্দ্রও স্থাপন করেন, যে পদাঙ্ক অনুসরণ করে আমরা বঙ্গবন্ধু স্যাটেলাইট-১ মহাকাশে উৎক্ষেপণ করেছি। প্রধানমন্ত্রী বলেন, বিজ্ঞান এবং স্বাস্থ্য বিজ্ঞান এই দুটোর গবেষণার ওপর আমাদের সবচেয়ে বেশি গুরুত্ব দিতে হবে। সেজন্য আমি অনুরোধ করবো যে এবার আমাদের গুরুত্ব হবে বিজ্ঞান আর স্বাস্থ্য বিজ্ঞানে। আমরা চাই আমাদের গবেষণায় আরও বেশি সবাই মনোযোগী হবে, গবেষকদের কোনো অসুবিধা থাকলে সেটা কীভাবে দূর করা যায় সেই ব্যাপারে আমাদের সরকারের সব সময় অত্যন্ত আন্তরিক প্রচেষ্টা থাকবে।
শেখ হাসিনা বলেন, আমাদের সরকারের মূল লক্ষ্য হচ্ছে মানবসম্পদ উন্নয়নের মাধ্যমে মানুষের কল্যাণ সাধন ও টেকসই অর্থনৈতিক উন্নয়ন অর্জন। আমাদের বিজ্ঞানী ও গবেষকদের এক্ষেত্রে অত্যন্ত গুরুত্বপূর্ণ দায়িত্ব পালন করতে হবে। তিনি বলেন, আমরা একটা জায়গায় একটু পিছিয়ে আছি, সেটা হচ্ছে স্বাস্থ্যবিষয়ক গবেষণায়। চিকিৎসকদের গবেষণায় মনোযোগী হওয়ারও আহ্বান জানান। সরকার প্রধান বলেন, তাহলে দেশের মানুষ সুস্থ হবে, সবল হবে, তারা মেধা বিকাশের সুযোগ পাবে। এরপর থেকে যারা স্বাস্থ্য বিষয়ে গবেষণা করবে তাদের আরও বিশেষ করে গুরুত্ব দিতে হবে। কারণ কৃষিতে গবেষণা করে আজকে আমরা শুধু খাদ্যেই স্বয়ংসম্পূর্ণ না বাংলাদেশে এখন ফলমূল, এমনকি যে টিউলিপ ফুল শীতের দেশ ছাড়া হয় না সেই টিউলিপও বাংলাদেশে হচ্ছে। স্ট্রবেরিও বাংলাদেশে হচ্ছে।
এসবই গবেষণার ফসল। গবেষণা আমাদের জন্য নতুন ভাগ্য খুলে দেয়। তিনি বলেন, এজন্য আবারো চিকিৎসকদের কাছে আমি অনুরোধ করবো যারা সরকারি চাকরি করছেন তারা প্রাইভেট প্র্যাকটিস একটু কমিয়ে দিয়ে গবেষণার দিকে নজর দিন। আর এরপরে যারা গবেষণা করবেন তাদের উৎসাহ দেয়ার জন্য আমরা যা করার করবো। দেশের দ্বিতীয় পারমাণবিক বিদ্যুৎকেন্দ্রও পাবনার রূপপুরে করা হবে উল্লেখ করে প্রথম পারমাণবিক বিদ্যুৎকেন্দ্রের কাজ শেষ হওয়ার সঙ্গে সঙ্গে দ্বিতীয়টির কাজ যাতে শুরু করা যায় সেই ব্যাপারে এখন থেকেই তিনি প্রস্তুতি নিতে বলেছেন।
তিনি বলেন, আমরা রূপপুর পারমাণবিক বিদ্যুৎকেন্দ্র নির্মাণ করেছি। আরেকটি বিদ্যুৎকেন্দ্র নির্মাণের চেষ্টা করেছিলাম দক্ষিণে। কিন্তু সেখানকার মাটি এত নরম, প্রত্যেকটি দ্বীপে অনুসন্ধান চালিয়ে আমরা দেখেছি। আসলে সেখানে করা বোধ হয় সম্ভব নয়। তবে এখন যেখানে আমরা বিদ্যুৎকেন্দ্র করেছি সেটার কাজ সম্পূর্ণ সমাপ্ত হওয়ার পর দ্বিতীয়টাও আমরা এই পাবনাতে, এই রূপপুরেই করতে পারবো। তিনি অনুষ্ঠানে উপস্থিত বিজ্ঞান ও প্রযুক্তি মন্ত্রীর উদ্দেশ্যে বলেন, এটার কাজ যখন শেষ হবে সঙ্গে সঙ্গে আমরা যেন দ্বিতীয়টার কাজ শুরু করতে পারি এখন থেকে আমাদের সে প্রস্তুতি নিতে হবে।
তাছাড়া বঙ্গবন্ধু স্যাটেলাইট-১ আমরা উৎক্ষেপণ করেছি এবং স্যাটেলাইট-২ উৎক্ষেপণেরও আমরা পদক্ষেপ নিয়েছি। তিনি বলেন, ’৭৫ পরবর্তী সময়ে শিক্ষাপ্রতিষ্ঠানগুলোতে ছিল অস্ত্রের ঝনঝনানি, সেশনজট। শিক্ষার পরিবেশটাই নষ্ট করা হয়েছিল। ১৯৯৬ সালে যখন ক্ষমতায় আসি তখন একটা জিনিস লক্ষ্য করলাম যে, বিজ্ঞানের ছাত্রছাত্রীর সংখ্যা খুবই কম। বিজ্ঞান বিভাগে ছাত্রছাত্রী নাই বলতে গেলে। এর ফলে বিজ্ঞান ও প্রযুক্তি শিক্ষার উপর আমরা জোর দিই। আমরা ১২টি বিজ্ঞান ও প্রযুক্তি বিশ্ববিদ্যালয় করে দিই। যাতে প্রযুক্তি শিক্ষার প্রতি মানুষের আকর্ষণ তৈরি হয়। আমরা গবেষণার জন্য প্রথমে ১২ কোটি টাকার থোক বরাদ্দ এবং এরপর থেকে বাজেটে ১শ’ কোটি টাকা গবেষণার জন্য বরাদ্দ করি।",2,1.0,1.0,100.0
20044712,34,দিরাইয়ে শিক্ষকের ওপর হামলার প্রতিবাদে শিক্ষার্থীদের মানববন্ধন,"সুনামগঞ্জের দিরাই উপজেলার হাতিয়া উচ্চ বিদ্যালয় ও কলেজের সহকারী শিক্ষক মো. আনিছুর রহমানের ওপর সন্ত্রাসী হামলার প্রতিবাদে মানববন্ধন করেছেন শিক্ষার্থীরা
সুনামগঞ্জের দিরাই উপজেলার হাতিয়া উচ্চ বিদ্যালয় ও কলেজের সহকারী শিক্ষক মো. আনিছুর রহমানের ওপর সন্ত্রাসী হামলার প্রতিবাদে মানববন্ধন করেছেন শিক্ষার্থীরা। গতকাল দুপুর ১২টায় শিক্ষক-শিক্ষার্থীদের আয়োজনে বিদ্যালয়ের সামনে এ মানববন্ধনটি অনুষ্ঠিত হয়। মানববন্ধনে বক্তব্য রাখেন, ভারপ্রাপ্ত প্রধান শিক্ষক হেলাল উদ্দিন, ষষ্ঠ শ্রেণির শিক্ষার্থী তানিশা ইসলাম, সপ্তম শ্রেণির শাম্মি আক্তার, অষ্টম শ্রেণির শিলা আক্তার সাথী। এ সময় উপস্থিত ছিলেন, সহকারী শিক্ষক হারুনুর রশীদ, রিনা রানী দাস, জাকারিয়া আহমেদ, মিজানুর রহমান, লুবনা বেগম, শরীফ উদ্দিন, সুদ্বীপ দাসসহ বিদ্যালয়ের শিক্ষক কর্মচারী ও শিক্ষার্থীরা। বক্তারা শিক্ষক আনিছুর রহমানের ওপর সন্ত্রাসী হামলার ঘটনায় তীব্র নিন্দা জানিয়ে অবিলম্বে দোষীদের গ্রেপ্তারের দাবি জানান। এর আগে গত শনিবার মোবাইল ফোনে স্থানীয় নাচনী বাজারে ডেকে নিয়ে শিক্ষক আনিছুর রহমানের ওপর সন্ত্রাসী হামলা চালায় কয়েক দুষ্কৃতকারী। এতে তিনি গুরুতর আহত হয়ে সিলেট এম এ জি ওসমানী মেডিকেল কলেজ হাসপাতালে চিকিৎসাধীন আছেন। ঘটনার ৩ দিন অতিবাহিত হলেও এ ঘটনায় এখনো লিখিত অভিযোগ পাওয়া যায়নি বলে জানিয়েছেন দিরাই থানার ওসি ইখতিয়ার উদ্দিন চৌধুরী।",2,1.0,1.0,100.0
20044761,83,দক্ষিণ আফ্রিকায় গুলিতে বাংলাদেশি নিহত,"এক সাপ্তাহের ব্যবধানে আবারো দক্ষিণ আফ্রিকান ডারবানে কৃষ্ণাঙ্গ সন্ত্রাসীদের গুলিতে মারা গেছে বাংলাদেশি ব্যবাসায়ী নোয়াখালীর সেনবাগ উপজেলার ২নং কেশারপাড় ইউপির মিন্নাত আলী ভূঁইয়া বাড়ির বীর মুক্তিযোদ্ধা সাবেক সেনা কর্মকর্তা শফি উল্যার বড় ছেলে মো. ইকবাল হোসেন (৪০)
এক সাপ্তাহের ব্যবধানে আবারো দক্ষিণ আফ্রিকান ডারবানে কৃষ্ণাঙ্গ সন্ত্রাসীদের গুলিতে মারা গেছে বাংলাদেশি ব্যবাসায়ী নোয়াখালীর সেনবাগ উপজেলার ২নং কেশারপাড় ইউপির মিন্নাত আলী ভূঁইয়া বাড়ির বীর মুক্তিযোদ্ধা সাবেক সেনা কর্মকর্তা শফি উল্যার বড় ছেলে মো. ইকবাল হোসেন (৪০)। আফ্রিকায় থাকা ইকবালের ছোটভাই মোয়াজ্জেম হোসেন মৃত্যু সংবাদটি গ্রামের বাড়িতে জানালে পরিবারের সদস্যদের মাঝে শুরু শোকের মাতম। মোয়াজ্জেম হোসেন জানান, আফ্রিকার স্থানীয় সময় রোববার বিকাল ৫টার দিকে ডারবানের মার্কেটে তার দোকান বন্ধ করে বাসায় ফেরার অপেক্ষারত অবস্থায় কৃষ্ণাঙ্গ সন্ত্রাসীরা ইকবালের মাথায় পিস্তল ঠেকিয়ে গুলি করে তার হাতে থাকা পলিথিনের ব্যাগে মোড়ানো টাকা ছিনিয়ে নিয়ে পালিয়ে যায়। এরপর স্থানীয়রা তাকে রক্তাক্ত অবস্থায় উদ্ধার করে স্থানীয় হাসপাতালে নিয়ে ভর্তি করলে গতকাল সকালে চিকিৎসাধীন অবস্থায় তার মৃত্যু হয়। ইকবাল ৩ ভাই ও ২ বোনের মধ্যে সবার বড়। ইকবালের মৃত্যুর খবরে সেনবাগ ও কেশারপাড়া এলাকায় চলছে শোকের মাতম। পরিবারের দাবি যেন দ্রুত সময়ে ইকবালের লাশ দেশে আনতে সহযোগিতা করে। এর আগে গত ৪ঠা মার্চ আফ্রিকার জোহানেসবার্গ স্টেটে কৃষ্ণাঙ্গ সন্ত্রাসীরা গুলি করে হত্যা করে সেনবাগের উত্তর মানিকপুর গ্রামের পাটোয়ারী বাড়ির মহিন ও তার অন্তঃসত্ত্বা আক্তারকে। গতকাল দুপুরে ২ জনের জানাজা শেষে লাশ নিজ বাড়িতে দাফন করা হয়েছে।",2,1.0,1.0,100.0
20222864,434,"

মিরসরাইয়ে ৫০০ একর পতিত জমিতে তরমুজ চাষ
২০ কোটি টাকার উৎপাদনের আশা
","চট্টগ্রামের মিরসরাই উপজেলার বিস্তীর্ণ চরাঞ্চলের পতিত জমিতে বাণিজ্যিকভাবে তরমুজ আবাদ করছেন কৃষকরা। সড়ক ব্যবস্থার উন্নতি ও বাজারজাতকরণে সুবিধা থাকায় এখানকার সুস্বাদু ও মিষ্টি তরমুজ চলে যায় দেশের বিভিন্ন জেলার ভোক্তার কাছে। চলতি মৌসুমে ২০ কোটি টাকার তরমুজ উৎপাদন হবে বলে আশা প্রকাশ করেছে উপজেলা কৃষি বিভাগ। খোঁজ নিয়ে জানা গেছে, রবি মৌসুমে উপজেলার চরাঞ্চলের পতিত জমিতে উপযুক্ত আবহাওয়া ও বালু মিশ্রিত মাটি হওয়ায় ইছাখালী, সাহেরখালী ও মিঠানালা ইউনিয়নের বিভিন্ন এলাকার প্রায় ৫০০ একর জমিতে তরমুজের আবাদ হয়েছে। গত বছর আবাদ হয়েছিল ৩৫০ একরে। তরমুজ চাষে লাভবান হওয়ায় দিন দিন আবাদের পরিধি বাড়ছে।
সরেজমিন দেখা গেছে, ইছাখালী, সাহেরখালী ও মিঠানালা ইউনিয়নের চরের বিস্তীর্ণ এলাকাজুড়ে সবুজ লতার সমারোহ। বর্তমানে ইছাখালী খাল থেকে পর্যাপ্ত পানি সংগ্রহ করে নোয়াখালীর সুবর্ণচর উপজেলার কৃষি উদ্যোক্তারা এখানে তরমুজ চাষ করছেন। কোনো কোনো কৃষক জমিতে গাছের পরিচর্জা করছেন। আবার কেউ কেউ গাছের গোড়ায় পানি দিচ্ছেন। স্থানীয় কৃষকরা জানান, উপজেলা কৃষি অফিসের সহযোগিতা পেলে তারাও তরমুজ চাষ করবেন। কারণ নিজেদের জমিতে নোয়াখালীর সুবর্ণচর থেকে আসা কৃষকরা বর্গা নিয়ে চাষাবাদ করে লাভবান হচ্ছেন।
জানা গেছে, এখানকার মাটি তরমুজ চাষের উপযোগী হওয়ায় গত বছরের ডিসেম্বর মাসে স্থানীয়দের কাছ থেকে পাঁচ মাসের জন্য প্রতি একর জমি ১০ থেকে ১৫ হাজার টাকা হারে খাজনায় বর্গা নিয়ে সেই জমিতে তরমুজের বীজ বপন করেন সুবর্ণচরের কৃষি উদ্যোক্তারা। পূর্ব ইছাখালী গ্রামের দোঁআশ মাটি (বালুযুক্ত) ও উপযুক্ত পরিবেশ হওয়ায় এবং ইছাখালী খাল থেকে পর্যাপ্ত পানি সরবরাহের ব্যবস্থা থাকায় চলতি বছর পার্শ^বর্তী নোয়াখালী জেলার সুবর্ণচর উপজেলার ১৬ জন উদ্যোক্তা মিরসরাইয়ে তরমুজ চাষের উদ্যোগ নেন। প্রথমে তারা মাটিগুলো ল্যাবে পরীক্ষা করেন। উপজেলার ইছাখালী, মিঠানালা ও মিঠাছরা ইউনিয়নের চরের মাটি ও আবহাওয়া তরমুজ চাষের উপযোগী হওয়ায় তারা এখানে বাণিজ্যিকভাবে চাষের উদ্যোগ নেন।তবে মিরসরাই উপজেলা কৃষি অফিসে যোগাযোগ করেও কোনো সহায়তা না পাওয়ায় হতাশা ব্যক্ত করেন এ উদ্যোক্তারা।
তরমুজ চাষি নুরুল মোস্তফা বলেন, এবার আমরা ডিসেম্বরের শেষের দিকে ১৬ জন মিলে ১৬৫ কানি জমিতে তরমুজের চারা রোপণ করেছি। এখন গাছে ফুল ও মুকুল আসতে শুরু করছে। আশা করছি ফলন ভালো হবে।ইছাখালী ইউনিয়ন পরিষদের চেয়ারম্যান নুরুল মোস্তফা বলেন, ইউনিয়নের বিস্তীর্ণ এলাকা প্রত্যেক বছর খালি পড়ে থাকত। এ বছর সুবর্ণচরের কয়েকজন উদ্যোক্তা সেই জমিতে তরমুজ চাষ করেন। উপজেলা কৃষি কর্মকর্তা প্রতাপ চন্দ্র রায় জানান, মিরসরাই উপজেলায় ইছাখালী ও সাহেরখালীতে প্রচুর পরিমাণে তরমুজ চাষ হয়েছে। আবহাওয়া উপযোগী থাকলে ভালো ফলন হওয়ার সম্ভাবনা রয়েছে।
 
",2,1.0,1.0,100.0
20223825,448,রমজানের প্রথম দিনে সংঘর্ষে জড়ালো বাকৃবি ছাত্রলীগ,"বাংলাদেশ কৃষি বিশ্ববিদ্যালয়ের (বাকৃবি) ছাত্রী হলের সীমানা দখলকে কেন্দ্র করে শাখা ছাত্রলীগের দুই গ্রুপের মধ্যে সংঘর্ষের ঘটনা ঘটেছে। রমজানের প্রথম দিন মঙ্গলবার (১২ মার্চ) বিকাল সাড়ে তিনটা থেকে ইফতারের সময় পর্যন্ত দফায় দফায় সংঘর্ষ চলে। প্রশাসনের সর্বাত্মক চেষ্টা সত্ত্বেও দীর্ঘ সময় ধরে চলে ওই সংঘর্ষ। এক পর্যায়ে বিভিন্ন হল থেকে স্ট্যাম্প, ব্যাট, সাইকেলের চেইন, লাঠিসোঠা এবং দেশীয় অস্ত্র হাতে ঘটনাস্থলে জড়ো হতে দেখা যায় তাদের।
এ ঘটনায় ৮ জন আহত হয়েছেন বলে জানিয়েছেন বাকৃবি হেলথ কেয়ারের ডেপুটি চিফ মেডিকেল অফিসার ডা. মো. সাদিকুল ইসলাম খান। তিনি আরও জানান, এর মধ্যে একজনের মাথায় সেলাই দেওয়া হয়েছে, একজনের সোল্ডার জয়েন্টে এক্সরে করতে শহরে পাঠানো হয়েছে। আর বাকি সবাইকে প্রাথমিক চিকিৎসা দেওয়া হয়েছে।
জানা যায়, বিকাল সাড়ে ৩ টার দিকে বিশ্ববিদ্যালয়ের বেগম রোকেয়া হলের ভিতরে ঘটনার সূত্রপাত হয়। পরে তা হলের সামনে বড় আকার ধারণ করে বিশ্ববিদ্যালয়ের প্রসাশনিক ভবনের সামনে এবং পরবর্তীতে আব্দুল জব্বার মোড়ে ব্যাপকভাবে ছড়িয়ে।
বিশ্ববিদ্যালয়ের বিভিন্ন বিশ্বস্ত সূত্র থেকে জানা যায়, বিশ্ববিদ্যালয়ের বেগম রোকেয়া হল ছাত্রলীগ এবং শেখ রোজী জামাল হল ছাত্রলীগ যথাক্রমে বাকৃবি শাখা ছাত্রলীগের সাধারণ সম্পাদক ও সভাপতির অনুসারী। বেশ কিছুদিন ধরেই দুই হলের সীমানা নির্ধারণ নিয়ে ভেতরে ভেতরে ঝামেলা চলছিলো। মঙ্গলবার সীমানা নিয়ে সমস্যার সমাধানের জন্যে বিশ্ববিদ্যালয়ের ছাত্রবিষয়ক উপদেষ্টার সাথে দুই হলের প্রভোস্ট, ছাত্রী নের্তৃবৃন্দ এবং ছাত্রলীগের সভাপতি, সাধারণ সম্পাদকসহ একটি আলোচনা সভা হয়। এর মধ্যেই হলের সীমানায় ইফতারের দোকান বসানোকে কেন্দ্র করে ওই দুই হলের ছাত্রী নের্তৃবৃন্দের মধ্যে কথা-কাটাকাটি শুরু হয়।বিজ্ঞাপনযা এক পর্যায়ে হাতাহাতিতে রূপ নেয। পরে সেখানে শাখা ছাত্রলীগের সভাপতি ও সাধারণ সম্পাদক উপস্থিত হলেও কথা-কাটাকাটি চলতে থাকে। এক পর্যায়ে এই ইস্যুকে কেন্দ্র করে সাধারণ সম্পাদক গ্রুপের এক নেতা সভাপতি গ্রুপের একজনকে মারধর করে ছাত্রী হলের ভিতরেই। পরে তাদের হলের বাইরে বের করে আনা হয়। এসময় উত্তেজনা চরম আকার ধারণ করে। পরে হল থেকে ছাত্ররা এসে সাধারণ সম্পাদক গ্রুপের আরেকজনকে ধরে মারধর করে৷ তখন দুই গ্রুপেরই বিভিন্ন হল থেকে ছাত্রলীগের নেতা-কর্মীরা এসে ভিড় জমায় রোকেয়া হলের সামনে। হাতাহাতি -মারামারি, লাঠি-সোঠা নিয়ে দৌড়াদৌড়ি করতে থাকে দুই গ্রুপের সদস্যরা। পরিস্থিতি নিয়ন্ত্রণে বিশ্ববিদ্যালয়ের প্রক্টরিয়াল বডি সর্বাত্মক চেষ্টা করতে থাকে। এক পর্যায়ে পরিস্থিতি কিছুটা শান্ত করে রোকেয়া হলের সামনে থেকে দুই গ্রুপের সদস্যদের সরিয়ে নেওয়া হয়।
কিছুক্ষণ পরে আবার প্রশাসনিক ভবনের সামনে এসে ইট পাটকেল ছুড়াছুড়ি শুরু করে দুই গ্রুপ। এসময় সভাপতির গ্রুপের সদস্যরা আব্দুল জব্বার মোড়ে অবস্থান নেয় এবং একটি উত্তেজনাকর পরিস্থিতির তৈরি হয়। এই পর্যায়ে প্রক্টরিয়াল বডির সদস্যরা চলে গেলে পরিস্থিতি আরও খারাপের দিকে যেতে থাকে। একপর্যায়ে স্ট্যাম্প, ব্যাট, সাইকেলের চেইন, লাঠিসোঠা এবং দেশীয় অস্ত্র নিয়ে ছাত্রলীগের নেতাকর্মীরা ঘটনাস্থলে উপস্থিত হয় । ইফতারের আগ পর্যন্ত দুই গ্রুপের মধ্যে দফায় দফায় চলতে থাকে ইটপাটকেল নিক্ষেপ। তবে ইফতারের পরে আর কোনো উত্তেজনাকর পরিস্থিতি তৈরি হয়নি।
পরিস্থিতি নিয়ন্ত্রণে ময়মনসিংহের কোতোয়ালী থানার পুলিশ ঘটনাস্থলে আসলেও কোনো প্রকার ব্যবস্থা না নিয়েই পরে ফিরে যায়। পুলিশ ও প্রক্টরিয়াল বডি ফিরে যাওয়ার পর পরিস্থিতি আবার বেশি খারাপের দিকে যায়।এ বিষয়ে কোতোয়ালী থানার ওসি মোহাম্মদ মাইন উদ্দিন জানান, আমরা ঘটনাস্থলে গিয়েছিলাম। কোনো ব্যবস্থা গ্রহণের মতো পরিবেশ তখনো ছিলো না।
এ বিষয়ে বিশ্ববিদ্যালয়ের প্রক্টর অধ্যাপক ড. মো আজহারুল ইসলাম বলেন, ছাত্রীদের দুই হলের সীমানা সমাধানের চেষ্টা করছিলাম। এর মধ্যে ছাত্রলীগের কয়েকজনের মধ্যে দ্বন্দ্ব শুরু হয়। আমরা হলের ভিতর থেকে সমস্যা সমাধানের চেষ্টা করছিলাম। পরে বিশ্ববিদ্যালয়ের ছাত্রদের সব হলের ছাত্রলীগের নেতাকর্মীরা মারামারিতে জড়িয়ে পড়ে। আমরা কোতোয়ালি থানা পুলিশের সহায়তায় সমস্যা সমাধানে কাজ করছি।
জড়িতদের বিরুদ্ধে ব্যবস্থা গ্রহণের বিষয়ে তিনি বলেন, আমি তো একা আইন তৈরি করি না। এই মুহুর্তে তদন্ত কমিটি হবে কি না বলতে পারছি না।
এদিকে বিশ্ববিদ্যালয় শাখা ছাত্রলীগের সভাপতি খন্দকার তায়েফুর রহমান রিয়াদ বলেন, একটি হল যখন তৈরি করা হয় তখন তার নির্দিষ্ট নকশা থাকে। না থাকলেও সেটি নির্ধারণ করবে বিশ্ববিদ্যালয় প্রশাসন। প্রশাসন ব্যর্থ হওয়ায় সেটি আমরা সমাধানের চেষ্টা করি। কিন্তু নিজেদের ভুল বুঝাবুঝির কারণে ছাত্রলীগের নেতা-কর্মীরা সংঘর্ষে ছড়িয়ে পড়ে। পরে অনেক চেষ্টার পর পরিস্থিতি নিয়ন্ত্রণে আসে।
এবিষয়ে শাখা ছাত্রলীগের সাধারণ সম্পাদক মো. মেহেদী হাসান বলেন, নেতা-কর্মীদের মধ্যে ভুল বোঝাবুঝির কারণে একটি উত্তেজনাকর পরিস্থিতি তৈরি হয়েছিলো। এখন পরিস্থিতি নিয়ন্ত্রণে রয়েছে।
সংঘর্ষের বিষয়ে বাকৃবি উপাচার্য অধ্যাপক ড. এমদাদুল হক চৌধুরী বলেন, ছাত্রলীগের দুই গ্রুপের সংঘর্ষের ঘটনাটি শুনেছি। বিষয়টি প্রক্টর এবং ছাত্রবিষয়ক উপদেষ্টার সাথে কথা বলে নিয়মানুযায়ী পরবর্তীতে ব্যবস্থা গ্রহণ করা হবে।",2,1.0,1.0,100.0
20223820,445,ইফতার মাহফিলে নিষেধাজ্ঞার প্রতিবাদে বিভিন্ন বিশ্ববিদ্যালয়ে গণ-ইফতার,"সিলেট শাহজালাল বিজ্ঞান ও প্রযুক্তি বিশ্ববিদ্যালয়ে (সাস্ট) সম্মিলিত ইফতারে নিষেধাজ্ঞা ও রমজানে দ্রব্যমূল্য বৃদ্ধির প্রতিবাদে গণ-ইফতার কর্মসূচি পালন করেছে ধর্মপ্রাণ সাধারণ শিক্ষার্থীরা। মঙ্গলবার ঢাকা বিশ্ববিদ্যালয়সহ দেশের বিভিন্ন বিশ্ববিদ্যালয়ে এই গণ-ইফতার কর্মসূচি পালন করা হয়।ঢাকা বিশ্ববিদ্যালয়ে গণ ইফতার আয়োজনের ঘোষণা দেয়ার পর থেকেই শিক্ষার্থীদের মধ্যে ব্যাপক সাড়া ফেলে। তবে শেষ পর্যন্ত এই কর্মসূচি নির্বিঘ্নে আয়োজন করা সম্ভব কিনা সেটি নিয়েও অনেকের মধ্যে উৎকণ্ঠা ছিল। তবে মঙ্গলবার প্রথম রমজানে টিএসসিতে আয়োজিত গণ-ইফতারে শিক্ষার্থীদের স্বতঃস্ফূর্ত অংশগ্রহণ ছিল চোখে পড়ার মতো। আলোচিত এই ইফতার কর্মসূচিতে উপস্থিত ছিলেন বিশ্ববিদ্যালয়ের প্রায় দুই শতাধিক শিক্ষার্থী। আগত শিক্ষার্থীরা গণ-ইফতার কর্মসূচিকে সফল করতে সব ধরনের সহায়তা করেন।সাধারণ শিক্ষার্থীদের ব্যানারে আয়োজিত এ কর্মসূচিতে বক্তব্য রাখেন ডাকসুর সাবেক সমাজসেবা সম্পাদক ও গণতান্ত্রিক ছাত্রশক্তির কেন্দ্রীয় সভাপতি আখতার হোসেন ও সাধারণ সম্পাদক নাহিদ ইসলামসহ বিশ্ববিদ্যালয়ের বিভিন্ন ছাত্রসংগঠন ও সামাজিক-সাংস্কৃতিক সংগঠনের নেতৃবৃন্দ। এসময় বক্তারা তাদের বক্তব্যে বিশ্ববিদ্যালয় ক্যাম্পাসে সম্মিলিত ইফতারে নিষেধাজ্ঞার বিরুদ্ধে তীব্র ক্ষোভ প্রকাশ করেন এবং অবিলম্বে এমন সাম্প্রদায়িক সম্প্রীতি বিনষ্টের চক্রান্তে জড়িতদের দ্রুত বিচারের আওতায় আনার দাবি জানান। তাছাড়া দ্রব্যমূল্য নিয়ন্ত্রণে সরকারের নির্লিপ্ততা ও ব্যর্থতারও তীব্র নিন্দা জানান।
ঢাকা বিশ্ববিদ্যালয়ের প্রথম বর্ষের শিক্ষার্থী নোমান বলেন, মুসলমানদের শত বছরের সংস্কৃতি ইফতার মাহফিল। এটাকে আমাদের অধিকার হিসেবে দাবি করার প্রয়োজন হয়নি কখনো। কুচক্রীর ছিনিয়ে নেয়ার অপপ্রয়াস আমাদের হাজার বছরের সংস্কৃতিকে আন্দোলনের মুখপাত্র হিসাবে দাড় করিয়ে দিয়েছে।বিজ্ঞাপনঢাকা বিশ্ববিদ্যালয়ের টিএসসির পায়রা চত্বরে শত শত শিক্ষার্থীর স্বতঃস্ফূর্ত অংশগ্রহণে এ ইফতার মাহফিল কুচক্রীদের ভীতির কারণ হবে বলে আমাদের বিশ্বাস। ষড়যন্ত্রকারীদের ঘৃণ্য চক্রান্ত আমাদের সচেতনতা আরও বাড়িয়ে দিচ্ছে। কণ্ঠ রুদ্ধ করা হাতের বিরুদ্ধে আমাদের বজ্র কণ্ঠ, অপশাসনের বিরুদ্ধে আমাদের শির সর্বদাই উঁচু থাকবে। ঢাবি শিক্ষার্থী আব্দুল হান্নান মাসুদ বলেন, ঢাবি ছাত্রদের এ গণ-ইফতার চক্রান্তকারীদের মুখে চপেটাঘাত। এ জনপদে হাজারো বছর ধরে বিরাজমান ধর্মীয় সম্প্রীতি বিনষ্টের চক্রান্ত কখনো সফল হবে না, এদেশের সচেতন ছাত্রসমাজ তা হতে দিবে না।
ঢাকা বিশ্ববিদ্যালয়ের বাইরে চট্টগ্রাম বিশ্ববিদ্যালয়, জগন্নাথ বিশ্ববিদ্যালয় রাজশাহী বিশ্ববিদ্যালয়, রাজশাহী প্রকৌশল বিশ্ববিদ্যালয়, শাহজালাল বিজ্ঞান ও প্রযুক্তি বিশ্ববিদ্যালয়, নোয়াখালী বিজ্ঞান ও প্রযুক্তি বিশ্ববিদ্যালয়, ঢাকা কলেজসহ আরও অনেক উচ্চশিক্ষা প্রতিষ্ঠানে একই কর্মসূচি পালন করা হয়েছে বলে জানান আয়োজক শিক্ষার্থীরা।",2,1.0,1.0,100.0
20044688,10,চুয়াডাঙ্গায় নিত্যপণ্যের দাম নিয়ন্ত্রণে বাজার তদারকি,"রমজানে চুয়াডাঙ্গায় দ্রব্যমূল্য স্বাভাবিক রাখতে বাজার তদারকিতে নেমেছে জেলা প্রশাসনের তদারকি দল
রমজানে চুয়াডাঙ্গায় দ্রব্যমূল্য স্বাভাবিক রাখতে বাজার তদারকিতে নেমেছে জেলা প্রশাসনের তদারকি দল। গতকাল সকাল থেকে দুপুর পর্যন্ত জেলা প্রশাসক ড. কিসিঞ্জার চাকমা’র নেতৃত্বে অভিযান পরিচালিত হয়। প্রথম দিন শহরের বড়বাজার এলাকায় বাজার তদারকি করা হয়।অভিযানে মাছ, মাংস (মুরগি, গরু, খাসি), ভোজ্য তেল, চিনি, খেজুর, চাল, সকল প্রকার সবজি, মসলাসহ নিত্যপ্রয়োজনীয় দ্রব্যের দাম হাতের নাগালে রাখতে তদারকি ও যাচাই করা হয়। বিভিন্ন প্রতিষ্ঠানের মূল্য হালনাগাদ, ক্রয়-বিক্রয় ভাউচার যাচাই এবং পণ্য সরবরাহ পরিস্থিতি পর্যবেক্ষণ করা হয়। রমজান মাসে কেউ যাতে কৃত্রিম সংকট সৃষ্টি করতে না পারে সেদিকে লক্ষ্য রাখার জন্য ব্যবসায়ী নেতৃবৃন্দকে অনুরোধ করা হয়।চুয়াডাঙ্গা পুলিশ সুপার আর এম ফয়জুর রহমান, অতিরিক্ত জেলা প্রশাসক (শিক্ষা ও আইসিটি) কবীর হোসেন, সদর উপজেলা নির্বাহী অফিসার ফাতেমা-তুজ-জোহরা, সহকারী কমিশনার (ভূমি) সাজ্জাদ হোসেন, নির্বাহী ম্যাজিস্ট্রেট সাদাত হোসেন, কৃষি সম্প্রসারণ অধিদপ্তরের উপ-পরিচালক বিভাস চন্দ্র সাহা, জেলা মার্কেটিং অফিসার সহিদুল ইসলাম, চুয়াডাঙ্গা পৌর মেয়র জাহাঙ্গীর আলম মালিক, চুয়াডাঙ্গা চেম্বার অব-কমার্সের পরিচালক মঞ্জুরুল আলম মালিক লার্জ, জেলা দোকান মালিক সমিতির সাধারণ সম্পাদক ইবরুল হাসান জোয়ার্দ্দার প্রমুখ। জেলা প্রশাসক ড. কিসিঞ্জার চাকমা বলেন, ‘আজকের বাজার তদারকিতে মূলত ব্যবসায়ীদের সতর্ক এবং সাধারণ মানুষকে সচেতন করা হয়েছে। জেলা প্রশাসনের পাশাপাশি সরকারি সংস্থাগুলো সক্রিয় আছে। পুরো রমজান মাসজুড়ে বাজার মনিটরিং চলমান থাকবে।",2,1.0,1.0,100.0
20044689,11,সরাইলে কাভার্ড ভ্যানের ধাক্কায় যুবক নিহত,"ব্রাহ্মণবাড়িয়ার সরাইলে ক্রাউন সিমেন্ট বোঝাই কাভার্ড ভ্যানের ধাক্কায় প্রাণ গেল মোটরবাইক আরোহী যুবক আকাশ মিয়ার (৩০)
ব্রাহ্মণবাড়িয়ার সরাইলে ক্রাউন সিমেন্ট বোঝাই কাভার্ড ভ্যানের ধাক্কায় প্রাণ গেল মোটরবাইক আরোহী যুবক আকাশ মিয়ার (৩০)। গতকাল সকাল ৯টার দিকে ঢাকা-সিলেট মহাসড়কের শাহবাজপুর বৈশামূড়া ব্রিজের উপর এ দুর্ঘটনাটি ঘটে। তিনি হবিগঞ্জ জেলার মাধবপুর উপজেলার ধর্মঘর ইউনিয়নের গোবিন্দপুর গ্রামের আব্দুল জাহেরের ছেলে। ক্রাউন সিমেন্ট বোঝাই বেপরোয়া গতির একটি কাভার্ড ভ্যান তাদের মোটরসাইকেলে ধাক্কা দেয়। এতে সড়কে ছিটকে পড়েন দুই মোটরবাইক আরোহী। ঘটনাস্থলেই মারা যায় আকাশ। অপর আরোহী সামান্য ব্যথা পাওয়ায় প্রাথমিক চিকিৎসা শেষে বাড়িতে চলে গেছেন। হাইওয়ে থানার এসআই মো. সালাহ উদ্দিন বলেন, চালক পালিয়ে গেলেও কাভার্ডভ্যান ও মোটরবাইকটি আমাদের হেফাজতে রয়েছে। ভ্যানের অজ্ঞাতনামা চালককে আসামি করে সরাইল থানায় মামলা দায়েরের প্রস্তুতি নিচ্ছেন নিহতের স্বজনরা।",2,1.0,1.0,100.0
20044690,12,রাবিতে হিজাব নিয়ে শিক্ষকের কটাক্ষ শাস্তির দাবিতে দু’দিনের আলটিমেটাম,"শ্রেণিকক্ষে নারী শিক্ষার্থীদের হিজাব-নিকাব খুলতে বাধ্য করা, ধর্মীয় অনুভূতিতে আঘাত ও ব্যক্তি স্বাধীনতায় হস্তক্ষেপ করায় রাজশাহী বিশ্ববিদ্যালয়ের ইসলামিক স্টাডিজ বিভাগের সহযোগী অধ্যাপক হাফিজুর রহমানের দৃষ্টান্তমূলক শাস্তির দাবিতে মানববন্ধন করেছেন ওই বিভাগের শিক্ষার্থীরা
শ্রেণিকক্ষে নারী শিক্ষার্থীদের হিজাব-নিকাব খুলতে বাধ্য করা, ধর্মীয় অনুভূতিতে আঘাত ও ব্যক্তি স্বাধীনতায় হস্তক্ষেপ করায় রাজশাহী বিশ্ববিদ্যালয়ের ইসলামিক স্টাডিজ বিভাগের সহযোগী অধ্যাপক হাফিজুর রহমানের দৃষ্টান্তমূলক শাস্তির দাবিতে মানববন্ধন করেছেন ওই বিভাগের শিক্ষার্থীরা। গতকাল বিকাল ৩টায় কেন্দ্রীয় গ্রন্থাগারের সামনে এ কর্মসূচি পালন করেন তারা। আগামী দু’দিনের মধ্যে ওই শিক্ষককে শাস্তির আওতায় না আনা হলে ক্লাস-পরীক্ষা বর্জন ও বিভাগে তালা দেয়ার হুমকি দেন তারা।মানববন্ধনে শিক্ষার্থীরা বলেন, আমরা শিক্ষকদের অভিভাবকের মতো দেখি। কিন্তু কিছু কিছু শিক্ষক আছে যাদের নাম নিতেও ঘৃণা লাগে। তিনি আমাদের সহপাঠীদের রাতের আঁধারে বিভিন্ন ধরনের আপত্তিকর কথা বলেন ও ছবি চান। এরা জাতির কলঙ্ক। এই কুলাঙ্গার প্রথমবর্ষের শিক্ষার্থীদের মাত্র ৩টি ক্লাস নিয়েছেন। ৩ দিনই তার দ্বারা মেয়ে সহপাঠীরা হেনস্তার শিকার হয়েছে। প্রথম দিন তিনি এক মেয়েকে বোরখা পরা দেখে প্যাকেটের সঙ্গে তুলনা করেন। দ্বিতীয় দিন আরেক জনকে হিজাব খুলতে বাধ্য করে।বিজ্ঞাপনতৃতীয় দিন তিনি আমার আরেক বোনকে হেনস্তা করেছেন। ক্লাসে ছেলেদের চুল এবং পোশাক নিয়েও বিরূপ মন্তব্য করেছেন। এমনকি টোকাই বলে সম্বোধন করেছেন। আমরা এই স্যারের আর কোনো ক্লাস করবো না। তাকে ক্লাস থেকে অব্যাহতি দিতে হবে এবং দৃষ্টান্তমূলক শাস্তি দিতে হবে। আগামী দুই কার্যদিবসের মধ্যে আমাদের দাবি না মেনে নেয়া হলে ডিপার্টমেন্টে তালা ঝুলবে। আমরা সবাই ক্লাস-পরীক্ষা বর্জন করবো। মানববন্ধনে বিভিন্ন বিভাগের প্রায় ৩ শতাধিক শিক্ষার্থী উপস্থিত ছিলেন।",2,1.0,1.0,100.0
20044691,13,"মামলায় সাক্ষ্য দেয়ায় মারধর করে চাঁদা দাবি, পুলিশের সহায়তায় উদ্ধার","পিরোজপুরের ইন্দুরকানীতে আদালতের নির্দেশে একটি মামলার সাক্ষ্য দেয়ায় সাক্ষীর কাছে চাঁদা দাবি, চাঁদা দিতে না চাইলে তাকে মারধর করে আটকে রাখা হয়
পিরোজপুরের ইন্দুরকানীতে আদালতের নির্দেশে একটি মামলার সাক্ষ্য দেয়ায় সাক্ষীর কাছে চাঁদা দাবি, চাঁদা দিতে না চাইলে তাকে মারধর করে আটকে রাখা হয়। পরে পুলিশ তাকে উদ্ধার করে উপজেলা স্বাস্থ্য কমপ্লেক্সে ভর্তি করে। রোববার রাতে উপজেলার উত্তর বালিপাড়া গ্রামে এ ঘটনা ঘটে।জানা যায়, শনিবার উত্তর বালিপাড়া গ্রামের জমিসংক্রান্ত একটি মামলায় আদালতের নির্দেশে ইন্দুরকানী থানা থেকে এক পুলিশ কর্মকর্তা তদন্ত করতে যায়। ওই সময় মামলার সাক্ষী চর হোগলাবুনিয়া গ্রামের মনিরুল ইসলাম সাক্ষ্য দিলে বিবাদী পক্ষ উত্তেজিত ও ক্ষীপ্ত হয়। রাতে তিনি বাড়ি যাওয়ায় পথে বিবাদী সবুজ কবিরাজের নেতৃত্বে ইব্রাহীম কবিরাজ, ইয়াসিন কবিরাজসহ ৫ জন তাকে আটকে রেখে চাঁদা দাবি করে এবং মারধর করে। পরে পুলিশ তাকে উদ্ধার করে হাসপাতালে ভর্তি করে সবুজ কবিরাজ জানান, এ ঘটনা মিথ্যা বানোয়াট। আমাদের হয়রানি করার জন্য মিথ্যা চাঁদা দাবির অভিযোগ করেছে। ওসি মো. কামরুজ্জামান তালুকদার জানান, একটি মামলায় মনিরুল ইসলাম সাক্ষ্য দেয়ায় বিবাদীরা হামলা করেছে শুনে তাকে উদ্ধার করে হাসপাতালে ভর্তি করা হয়েছে।",2,1.0,1.0,100.0
20223813,443,সিডনি থেকে অকল্যান্ড যাওয়ার পথে মাঝ আকাশে বিমানে বড় বিপত্তি,"সিডনি থেকে অকল্যান্ড যাওয়ার একটি ফ্লাইটে যাত্রার সময় ভয়ঙ্কর অভিজ্ঞতার সম্মুখীন হলেন যাত্রীরা। বিমানে ঝাঁকুনির চোটে সোজা আসন ছেড়ে বিমানের সিলিং পর্যন্ত লাফিয়ে ওঠেন তারা। বেশ কয়েকজনের মাথায় আঘাত লাগে। প্রযুক্তিগত"" সমস্যার সম্মুখীন হওয়ার পরে বিমানে থাকা কমপক্ষে ৫০ জন আহত হয়েছেন। লাতাম এয়ারলাইন্সের আধিকারিকরা এটিকে একটি ""শক্তিশালী ঝাঁকুনি"" বলে অভিহিত করেছেন তবে চিলির একজন যাত্রী বর্ণনা করেছেন যে কীভাবে লোকেরা তাদের আসন থেকে ছিটকে পড়েছিল এবং অনেকে এলএ ৮০০ এর সিলিংয়ে ধাক্কা খেয়েছিলো। যাত্রী ব্রায়ান জোকাট অস্ট্রেলিয়ার এবিসি নিউজকে বলেছেন যে কীভাবে তিনি ড্রপের সময় হঠাৎ জেগে উঠে দেখেন তার পাশে বসা যাত্রী লাফিয়ে ""বিমানের ছাদে"" পৌঁছে গেছেন। যুক্তরাজ্যে বসবাসকারী কানাডিয়ান নাগরিক জোকাটের তোলা ছবিগুলি দেখায় যে বিমানের যাত্রীদের ধাক্কার চোটে বিমানের ছাদটি ক্ষতিগ্রস্থ হয়। ছাদের কিছু প্যানেল ভেঙ্গে যায়। লাতাম এয়ারলাইনস একটি পরবর্তী বিবৃতিতে বলেছে যে ফ্লাইট চলাকালীন একটি ""প্রযুক্তিগত সমস্যা ঘটেছিল। সেইসময়ে বিমানে ২৬৩ জন যাত্রী এবং নয়জন ক্রু সদস্য ছিলেন।বিজ্ঞাপনএই সমস্যার জন্য গভীর অনুতাপ প্রকাশ করেছে বিমান সংস্থাটি। চিলির ডাইরেসিয়ন জেনারেল ডি অ্যারোনটিকা সিভিল (ডিজিএসি) ঘটনার তদন্ত শুরু করেছে, কারণ প্রযুক্তিগত ত্রুটির সময়ে বিমানটি আন্তর্জাতিক আকাশসীমায় ছিল।
নিউজিল্যান্ডের ট্রান্সপোর্ট অ্যাক্সিডেন্ট ইনভেস্টিগেশন কমিশন (টিএআইসি) মঙ্গলবার বলেছে যে তারা ফ্লাইটের ব্ল্যাক বক্স জব্দ করছে।নিউজিল্যান্ড এজেন্সি তথাকথিত ""ব্ল্যাক বক্স"" এর কথা উল্লেখ করে বলেছে -TAIC ককপিট ভয়েস এবং ফ্লাইট ডেটা রেকর্ডার বাজেয়াপ্ত করা সহ তদন্তের সাথে প্রাসঙ্গিক প্রমাণ সংগ্রহের প্রক্রিয়া চালু রয়েছে। ডিজিএসি একটি বিবৃতিতে বলেছে যে এটি তদন্তে TAIC-এর সাথে কাজ করছে।ঘটনার পর, বোয়িং ৭৮৭-৯ ড্রিমলাইনারটি অকল্যান্ড বিমানবন্দরে নিরাপদে অবতরণ করে ,এটির মূলত চিলির সান্তিয়াগোতে যাওয়ার কথা ছিল।প্যারামেডিকরা হালকা আঘাতের চিকিত্সা করার পর বেশিরভাগ যাত্রীকে ছেড়ে দেন। কিন্তু ১৩ জনকে হাসপাতালে ভর্তি করা হয়েছিল, একজন অ্যাম্বুলেন্সের মুখপাত্রের মতে, বেশিরভাগকে শীঘ্রই ছেড়ে দেওয়া হয়। তবে দুজনের চিকিৎসা এখনো চলছে। তাদের আঘাত গুরুতর।
সূত্র : স্কাই নিউজ",2,1.0,1.0,100.0
20044694,16,পদত্যাগে রাজি হয়েছেন হাইতির প্রধানমন্ত্রী অ্যারিয়েল হেনরি,"পদত্যাগ করতে রাজি হয়েছেন হাইতির অনির্বাচিত প্রধানমন্ত্রী অ্যারিয়েল হেনরি। দেশটিতে কয়েক সপ্তাহ ধরে চলমান তীব্র রাজনৈতিক চাপ ও ক্রমবর্ধমান সহিংসতার প্রেক্ষিতে ক্যারিবিয়ান গ্রুপের চেয়ার এমন কথা জানিয়েছে। হাইতির রাজনৈতিক পটপরিবর্তন নিয়ে সোমবার জ্যামাইকাতে আলোচনায় মিলিত হন আঞ্চলিক নেতারা। সেখান থেকেই এই ঘোষণা আসে। প্রধানমন্ত্রী অ্যারিয়েল হেনরিকে দেশে ফিরতে দিচ্ছে না দেশটির সশস্ত্র গ্রুপগুলো। এতে তিনি বর্তমানে পুয়ের্তো রিকোতে অবরুদ্ধ হয়ে পড়েছেন। ২০২১ সালের জুলাইয়ে সাবেক প্রেসিডেন্টকে হত্যার পর থেকে তিনিই দেশের নেতৃত্ব দিচ্ছেন। উদ্ভূত পরিস্থিতি নিয়ে কিংসটনে মিটিংয়ের পর ক্যারিবিয়ান সম্প্রদায়ের চেয়ার এবং গায়ানার প্রেসিডেন্ট ইরফান আলি বলেন, অন্তর্বর্তীকালীন প্রেসিডেন্সিয়াল কাউন্সিল গঠন এবং অন্তর্বর্তী প্রধানমন্ত্রীর নাম ঘোষণা হলেই অ্যারিয়েল হেনরির পদত্যাগ গ্রহণ করা হবে। এ খবর দিয়েছে অনলাইন বিবিসি।
উল্লেখ্য, সাম্প্রতিক সময়ে হাইতির রাজধানী পোর্ট অ প্রিন্সের সড়কগুলোর নিয়ন্ত্রণ নিয়েছে ভারি অস্ত্রসমেত সশস্ত্র গ্রুপগুলো। তারা অনির্বাচিত প্রধানমন্ত্রী হেনরির পদত্যাগ দাবি করছে।বিজ্ঞাপনরাজধানী ও এর আশপাশের অঞ্চল এক মাস ধরে জরুরি অবস্থার অধীনে আছে। সেখানে কারফিউয়ের মেয়াদ বাড়ানো হয়েছে।
সাম্প্রতিক সময়ে হাইতির সবচেয়ে বড় দুটি জেলখানায় এবং পুলিশ স্টেশনে সশস্ত্র গ্রুপগুলোর একটি জোট সহিংস হামলা চালায়। এই সহিংসতা মোকাবিলায় আন্তর্জাতিক নিরাপত্তা বাহিনীর সহায়তা পাওয়ার জন্য একটি চুক্তি স্বাক্ষর করার আশায় কেনিয়া যান প্রধানমন্ত্রী অ্যারিয়েল হেনরি। সেখান থেকে তিনি একটি বিমানে করে হাইতির আন্তর্জাতিক বিমানবন্দরে ফিরছিলেন। কিন্তু সেখানে তাকে অবতরণ করতে দেয়া হয়নি।
এখন সাত দিনের মধ্যে তিনি পদত্যাগ করবেন বলে মনে করা হচ্ছে। ক্যারিবিয়ান দেশগুলোর সংগঠন ক্যারিকোম তাদের অবস্থান পরিষ্কার করেছে। তারা হাইতির স্থিতিশীলতা চায় বলে জানিয়ে দিয়েছে। এ জন্য প্রধানমন্ত্রীকে পদত্যাগ করতে হবে, যাতে একটি অন্তর্বর্তী কাউন্সিল তাদের কার্যক্রম শুরু করতে পারে।",2,1.0,1.0,100.0
20044695,17,রোজায় খোলা থাকবে শিক্ষাপ্রতিষ্ঠান,"রমজান মাসের প্রথম ১৫ দিন মাধ্যমিক বিদ্যালয় এবং প্রথম ১০ দিন প্রাথমিক বিদ্যালয় খোলা রাখার সরকারি সিদ্ধান্ত বহাল রেখেছেন আপিল বিভাগ। এই আদেশের ফলে রমজানে প্রাথমিক ও মাধ্যমিক স্কুল খোলা রাখতে বাধা নেই বলে জানিয়েছেন আইনজীবীরা।মঙ্গলবার প্রধান বিচারপতি ওবায়দুল হাসানের নেতৃত্বাধীন আপিল বিভাগ এই আদেশ দেন।
আদালতে রাষ্ট্রপক্ষে শুনানি করেন অ্যাটর্নি জেনারেল এ এম আমিন উদ্দিন। রিটের পক্ষে শুনানি করেন জ্যেষ্ঠ আইনজীবী এ কে এম ফয়েজ।",2,1.0,1.0,100.0
20223805,442,"ভারত মহাসাগরে জলদস্যুর কবলে বাংলাদেশি জাহাজ, জিম্মি ২৩ নাবিক","আফ্রিকার মোজাম্বিক থেকে কয়লা নিয়ে সংযুক্ত আরব আমিরাতে যাওয়ার পথে ভারত মহাসাগরে জলদস্যুর কবলে পড়েছে বাংলাদেশি পতাকাবাহী জাহাজ এমভি আবদুল্লাহ। ওই জাহাজে ২৩ জন বাংলাদেশি নাবিক ছিলেন। তারা সবাই জিম্মিদশায় পড়েছেন বলে জাহাজের মালিকপক্ষ জানিয়েছে।কেএসআরএম গ্রুপের মালিকানাধীন এসআর শিপিংয়ের জাহাজটি নৌপথে পণ্য পরিবহন করে। জাহাজের ক্যাপ্টেনের নাম আবদুর রশিদ।
এসআর শিপিংয়ের সিইও মোহাম্মদ মেহেরুল করিম বলেন, বাংলাদেশ সময় মঙ্গলবার দুপুর দেড়টার দিকে জাহাজ থেকে তাদের বার্তা পাঠানো হয়। জলদস্যুরা জাহাজ দখল করে নিয়েছে। আমাদের নাবিকরা আটকা পড়েছেন। আমরা বিস্তারিত জানার চেষ্টা করছি।
এর আগে ২০১০ সালের ডিসেম্বরে আরব সাগরে সোমালীয় জলদস্যুদের কবলে পড়েছিল বাংলাদেশি জাহাজ ‘জাহান মণি’। নিকেলভর্তি ওই জাহাজের ২৫ নাবিক এবং প্রধান প্রকৌশলীর স্ত্রীকে জিম্মি করা হয়।
নানাভাবে চেষ্টার পর ১০০ দিনের মাথায় জলদস্যুদের কবল থেকে মুক্তি পান তারা। পরে তাদের দেশে ফিরিয়ে আনা হয়।",2,1.0,1.0,100.0
20223803,441,রমজান মাসে সিএনজি স্টেশন বন্ধের নতুন সময় সূচি ঘোষণা,"পবিত্র রমজান মাসে সিএনজি স্টেশন বন্ধ রাখার নতুন সময় সূচি ঘোষণা করেছে সরকার। প্রতিদিন বিকাল ৫টা থেকে রাত ১০টা পর্যন্ত সব সিএনজি স্টেশন থেকে গ্যাস সরবরাহ বন্ধ থাকবে। আজ থেকে আগামী ৬ই এপ্রিল পর্যন্ত নতুন সময়সীমা কার্যকর থাকবে।
মঙ্গলবার এ নির্দেশনা দিয়ে একটি প্রজ্ঞাপন জারি করেছে বিদ্যুৎ, জ্বালানি ও খনিজ সম্পদ মন্ত্রণালয়ের জ্বালানি ও খনিজ সম্পদ বিভাগ।
বর্তমানে সন্ধ্যা ৬টা থেকে রাত ১১টা পর্যন্ত বন্ধ থাকে সিএনজি স্টেশন থেকে গ্যাস সরবরাহ। তবে ঈদের সময়ে মহাসড়কে যাত্রী পরিবহন স্বাভাবিক রাখতে ৭ থেকে ১৮ই এপ্রিল সিএনজি স্টেশন সার্বক্ষণিক খোলা থাকবে।
জ্বালানি বিভাগের নির্দেশনায় সংশ্লিষ্ট সব সংস্থাকে প্রয়োজনীয় ব্যবস্থা নিতে বলা হয়েছে। এতে আরও বলা হয়, ১৯ই এপ্রিল থেকে আগের মতো সন্ধ্যা ৬টা থেকে রাত ১১টা পর্যন্ত সিএনজি স্টেশন থেকে গ্যাস সরবরাহ বন্ধ রাখতে হবে।",2,1.0,1.0,100.0
20223801,440,আউশের উৎপাদন বাড়াতে ৬৪ কোটি টাকার প্রণোদনা,"আউশের আবাদ ও উৎপাদন বাড়াতে ৬৪ কোটি ১৫ লাখ টাকার প্রণোদনা দেয়া হবে। সারা দেশের ৯ লাখ ৪০ হাজার ক্ষুদ্র ও প্রান্তিক কৃষক এ প্রণোদনার আওতায় বিনামূল্যে বীজ ও সার পাবেন।
উচ্চফলনশীল আউশ ধানের উৎপাদন বাড়াতে এ প্রণোদনার আওতায় একজন কৃষক এক বিঘা জমিতে চাষের জন্য প্রয়োজনীয় ৫ কেজি বীজ, ১০ কেজি ডিএপি ও ১০ কেজি এমওপি সার বিনামূল্যে পাবেন। অধিক ফলনশীল ব্রিধান ৪৮, ব্রিধান ৮২, ব্রিধান ৮৫, ব্রিধান ৯৮, বিনাধান ১৯ ও বিনাধান ২১ এর বীজ দেয়া হবে।
কৃষি মন্ত্রণালয়ের নিয়মিত বাজেট কৃষি পুনর্বাসন সহায়তা এবং বীজ ও চারা খাত থেকে এ প্রণোদনা প্রদান করা হচ্ছে। এ সংক্রান্ত সরকারি আদেশ ইতিমধ্যে জারি হয়েছে। মাঠ পর্যায়ে শিগগিরই এসব প্রণোদনা বিতরণ কার্যক্রম শুরু হবে।",2,1.0,1.0,100.0
20223798,439,সমাজসেবা মানুষের মাঝে বেঁচে থাকার মাধ্যম: দীপু মনি,"মানুষের মাঝে বেঁচে থাকার মাধ্যম সমাজসেবা বলে মন্তব্য করেছেন সমাজকল্যাণ মন্ত্রী ডা. দীপু মনি
মানুষের মাঝে বেঁচে থাকার মাধ্যম সমাজসেবা বলে মন্তব্য করেছেন সমাজকল্যাণ মন্ত্রী ডা. দীপু মনি। তিনি বলেন, সমাজসেবা মনে প্রশান্তি আনে, মানুষের জন্য ভালোবাসা সৃষ্টি করে, ত্যাগের মনোভাব তৈরি করে। এবং লোভ, লালসা, বিদ্বেষ থেকে দূরে রাখে। সমাজসেবার মাধ্যমে মানুষ সবার প্রিয় হয়ে ওঠে। তাই মানুষের মাঝে বেঁচে থাকার মাধ্যম সমাজসেবা। মঙ্গলবার দুপুরে সচিবালয়ে মন্ত্রণালয়ের সভাকক্ষে নতুন যোগদান করা সমাজসেবা অফিসারদের ওরিয়েন্টেশন প্রোগ্রামে প্রধান অতিথির বক্তৃতায় তিনি এসব কথা বলেন। মন্ত্রী নতুন কর্মকর্তাদের সততা, দেশপ্রেম, নিষ্ঠা ও আন্তরিকতার সঙ্গে দায়িত্ব পালনের মাধ্যমে ২০৪১ সালের মধ্যে স্মার্ট বাংলাদেশ বিনির্মাণের আহ্বান জানান। অনুষ্ঠানে মন্ত্রণালয়ের অতিরিক্ত সচিব রেখা রানী বালো, যোবায়দা রহমান প্রমুখ বক্তব্য রাখেন।",2,1.0,1.0,100.0
20044701,23,খোশ আমদেদ মাহে রমজান,"বছর ঘুরে আবারো রহমত, মাগফিরাত আর নাজাতের বার্তা নিয়ে হাজির হয়েছে রমজান মাস। রমজান কোরআন নাজিলের মাস, কুরবাত ইলাল্লাহ তথা আল্লাহর নৈকট্য লাভের মাস এটি। ক্ষমাপ্রাপ্তির মাস রমজান, নেকির পাল্লা ভারী করার মাস হচ্ছে রমজান।
এ মাসের প্রধান আমল হলো ফরজ রোজা। রোজা শব্দটি ফার্সি, যার অর্থ ‘বিরত থাকা’। আরবিতে বলা হয় সিয়াম, অর্থ ‘বিরত থাকা’, ‘আত্মসংযম করা’ ইত্যাদি। পরিভাষায়; সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের জন্য পানাহার, দাম্পত্য মিলন ও রোজা ভঙ্গ হওয়ার সকল বিষয় থেকে বিরত থাকার নামই সিয়াম।
আরবি ‘রামাদ’ শব্দ থেকে এই মাসের নাম এসেছে। যার অর্থ ‘তপ্ত’ বা ‘শুষ্কতা’। গ্রীষ্মকালেই প্রথম রমজান মাস পালিত হয়েছিল, সে জন্যই এমন নামকরণ করা হয়েছে। নামকরণের আরেকটি প্রতীকী কারণ হচ্ছে, গ্রীষ্মের সূর্য যেমন পৃথিবীকে দগ্ধ করে, তেমনি এই মাস সব পাপকে পুড়িয়ে ছাই করে দেয়। রাসুলুল্লাহ সাল্লাল্লাহু আলাইহি ওয়া সাল্লাম বলেন, ‘রমজান মাসে প্রত্যেক মুসলিমের দোয়া কবুল করা হয়।’ (মুসনাদ আহমদ)।
জান্নাতের সুসংবাদ নিয়ে রমজান মাসের আগমন হয়।বিজ্ঞাপনতাইতো রাসুল সাল্লাল্লাহু আলাইহি ওয়া সাল্লাম বলেন, ‘রমজান মাস যখন আগমন করে তখন জান্নাতের দরজাসমূহ খুলে দেয়া হয়, জাহান্নামের দরজাসমূহ বন্ধ করে দেয়া হয় এবং শয়তানদের শৃংখলাবদ্ধ করা হয়। (নাসায়ী, আল মুসতাদরাক)মুমিনের অতীতের গুনাহ সমূহকে মুছে দেয় এই মাস। এ প্রসঙ্গে রাসুল সাল্লাল্লাহু আলাইহি ওয়া সাল্লাম ইরশাদ করেন, ‘যে ব্যক্তি ঈমানের সঙ্গে এবং সওয়াব অর্জনের নিয়তে রমজানের সিয়াম পালন করবে তার পূর্ববর্তী সকল গুনাহ ক্ষমা করা হবে। (বোখারি ও মুসলিম)
হযরত আবু হুরায়রা রাযিয়াল্লাহু আনহু থেকে বর্ণিত, ‘রাসুলে করিম সাল্লাল্লাহু আলাইহি ওয়া সাল্লাম ঘোষণা করেছেন; ‘যে লোক ঈমান ও ইহতেসাবের সঙ্গে রমজানের রোজা পালন করবে তার পূর্ববর্তী ও পরবর্তী সব গুনাহ মাফ হয়ে যাবে। (বোখারি, মুসলিম, তিরমিজি, আবু দাউদ, নাসাঈ, ইবনে মাজাহ ও মুসনাদে আহমাদ)।
রমজান মাস সহানুভূতির মাস। রমজান মাস এলে রাসূল সাল্লাল্লাহু আলাইহি ওয়া সাল্লাম দুঃস্থ-অসহায় মানুষদের প্রতি দান সদকা করতে উৎসাহিত করতেন। হযরত ইবনে আব্বাস রাযিয়াল্লাহু আনহু বলেন, রাসূল সাল্লাল্লাহু আলাইহি ওয়া সাল্লাম লোকদের মধ্যে অতিদানশীল ছিলেন। বিশেষ করে রমজান মাস এলে তার দানশীলতা অনেক বেড়ে যেতো। (বুখারী ও মুসলিম)
রমজানে রোজাদারকে ইফতার করানোর মাঝে রয়েছে অশেষ নেকি। এ প্রসঙ্গে রাসুল সাল্লাল্লাহু আলাইহি ওয়া সাল্লাম বলেন, ‘যদি কেউ রোজাদার ইফতার করায়, তাহলে সে উক্ত রোজাদারের সমপরিমাণ নেকি লাভ করবে, তবে রোজাদারের নেকি একটুও কমবে না। (তিরমিজি)ফযিলতের মাস রমজানেই বিশ্ববাসীর মুক্তির বার্তা তথা হেদায়াত গ্রন্থ আল-কুরআন নাজিল হয়েছে। আল্লাহ সুবহানাহু ওয়াতা আলা ইরশাদ করেন, ‘রমজান মাস। এতে মানুষের দিশারী এবং সৎপথের স্পষ্ট নিদর্শন ও সত্যমিথ্যার পার্থক্যকারী রূপে কোরআন অবতীর্ণ হয়েছে সুতরাং তোমাদের মধ্যে যারা এই মাস পাবে তারা যেন এই মাসে সিয়াম পালন করে। (সূরা বাকারা:১৮৫)
রমজানে রোজা ফরজ হওয়া সম্পর্কে আল্লাহ তাআলা কোরআনে কারিমের সুরা বাকারার ১৮৩ নম্বর আয়াতে ইরশাদ করেন: ‘হে ইমানদারগণ! তোমাদের ওপর রোজা ফরজ করা হয়েছে, যেমনি ফরজ করা হয়েছিল তোমাদের পূর্ববর্তীদের ওপর। যেন তোমরা তাকওয়া বা খোদাভীতি অর্জন করতে পারো।’ এক অনাবিল শান্তি ও চিরস্থায়ী মুক্তির পয়গাম নিয়ে?প্রতিবছর আসে মাহে রমজান। আর রোজা ইসলামের মৌলিক ইবাদতের মধ্যে অন্যতম। যা আমাদের ওপর আল্লাহ প্রদত্ত ফরজ বিধান। মহান আল্লাহ তায়ালা যেন এ মাসকে আঁকড়ে ধরে পূর্ণ মুমিন হিসেবে আমাদের তৈরি হওয়ার তাওফিক দান করেন।",2,1.0,1.0,100.0
20044702,24,ডামি সরকারের পতন না হওয়া পর্যন্ত জনতার সংগ্রাম চলবে: মুক্তাদির,"বিএনপি চেয়ারপারসনের উপদেষ্টা খন্দকার আব্দুল মুক্তাদির বলেছেন, রমজান মাসকে সামনে রেখে সরকার আরও বেপরোয়া হয়ে উঠেছে
বিএনপি চেয়ারপারসনের উপদেষ্টা খন্দকার আব্দুল মুক্তাদির বলেছেন, রমজান মাসকে সামনে রেখে সরকার আরও বেপরোয়া হয়ে উঠেছে। ইতিহাস সাক্ষী বাকশালী সরকারের শেষ পরিণতি ভালো হয়নি। আওয়ামী ডামি সরকারের জন্যও ইতিহাসের চরম লজ্জাজনক পরিণতি অপেক্ষা করছে। ডামি সরকারের পতন না হওয়া পর্যন্ত জনতার সংগ্রাম চলছে এবং চলবে। তৃণমূল বিএনপিকে সুসংগঠিত করার মাধ্যমে গণতন্ত্র পুনরুদ্ধার আন্দোলনকে বেগবান করতে হবে। তিনি গত রোববার সন্ধ্যায় সিলেট নগরীর কেন্দ্রীয় মুসলিম সাহিত্য সংসদের শহীদ সুলেমান হলে সিলেট মহানগর বিএনপি’র উদ্যোগে ৪২টি ওয়ার্ড ও অঙ্গ-সহযোগী সংগঠনের নেতাকর্মীদের নিয়ে অনুষ্ঠিত মতবিনিময় সভায় প্রধান অতিথির বক্তব্যে উপরোক্ত কথা বলেন। মহানগর বিএনপি’র সভাপতি নাসিম হোসাইনের সভাপতিত্বে ও সাধারণ সম্পাদক ইমদাদ হোসেন চৌধুরীর পরিচালনায় অনুষ্ঠিত সভায় প্রধান বক্তা হিসেবে উপস্থিত ছিলেন বিএনপি চেয়ারপারসনের উপদেষ্টা ও সাবেক সিলেট সিটি মেয়র আরিফুল হক চৌধুরী। প্রধান বক্তার বক্তব্যে সাবেক মেয়র আরিফুল হক চৌধুরী বলেন, জনগণ ৭ই জানুয়ারির কথিত নির্বাচন বয়কট করে প্রমাণ করেছে এই ডামি সরকারের সঙ্গে ভোটারদের কোনো সম্পর্ক নেই। লুটেরা সরকারের বিরুদ্ধে গণআন্দোলন গড়ে তুলতে হবে। হামলা-মামলা গ্রেপ্তার নির্যাতন জনতার সংগ্রামকে দমিয়ে রাখতে পারবে না।বিজ্ঞাপনজনতার বিজয় নিশ্চিত না হওয়া পর্যন্ত আমরা রাজপথে ছিলাম আছি এবং থাকবো। মতবিনিময় সভায় ৪২টি ওয়ার্ড, মহানগর বিএনপি ও অঙ্গ-সহযোগী সংগঠনের বিভিন্ন পর্যায়ের বিপুলসংখ্যক নেতাকর্মী উপস্থিত ছিলেন। সভায় অন্যদের মধ্যে বক্তব্য রাখেন ও উপস্থিত ছিলেন মহানগর বিএনপি’র সাবেক যুগ্ম আহ্বায়ক রেজাউল হাসান কয়েস লোদী, নজিবুর রহমান নজিব ও সৈয়দ মঈন উদ্দিন সোহেল, বিএনপি নেতা মুর্শেদ আহমদ মুকুল, হুমায়ুন আহমেদ মাসুক, ডা. আশরাফ আলী, মুফতি নেহাল উদ্দিন, ওয়ার্ড বিএনপি’র সভাপতিদের মধ্যে আব্দুল হাকিম, মির্জা বেলায়েত হাসান লিটন, সুয়াইব আহমদ সোয়েব, খায়রুল ইসলাম খায়ের, আব্দুল ওয়াদুদ মিলন, সবুর আহমদ খান, মিজান আহমদ, আব্দুল মুনিম, মহানগর জাসাসের আহ্বায়ক তাজ উদ্দিন মাসুম, ওয়ার্ড বিএনপি’র সাধারণ সম্পাদকদের মধ্যে মো. রফিকুল ইসলাম রফিক, সাব্বির আহমদ, রুবেল বক্স, সৈয়দ রহিম আলী রাসু, আব্দুল মালিক সেকু, জমজম বাদশা, মহানগর যুবদলের সাবেক সিনিয়র সদস্য তোফাজ্জল হোসেন বেলাল, মহানগর স্বেচ্ছাসেবক দলের ভারপ্রাপ্ত সদস্য সচিব আবু আহমদ আনসার, যুবদল নেতা নজরুল ইসলাম, সোহেল মাহমুদ, জিএ বাপ্পি, ১৮নং ওয়ার্ড বিএনপি’র সাংগঠনিক সম্পাদক আব্দুল মুমিন, মহানগর শ্রমিক দলের সদস্য সচিব জাহাঙ্গীর আলম জীবন, মহানগর ছাত্রদলের ভারপ্রাপ্ত সাধারণ সম্পাদক হোসেন আহমদ ও সাংগঠনিক সম্পাদক রুবেল ইসলাম প্রমুখ।",2,1.0,1.0,100.0
20044704,26,তারাকান্দায় মাইক্রোবাস মোটরসাইকেল মুখোমুখি সংঘর্ষে নিহত ২,"ময়মনসিংহের তারাকান্দায় মাইক্রোবাস ও মোটরসাইকেল মুখোমুখি সংঘর্ষে ২ জন নিহত হয়েছেন
ময়মনসিংহের তারাকান্দায় মাইক্রোবাস ও মোটরসাইকেল মুখোমুখি সংঘর্ষে ২ জন নিহত হয়েছেন। পুলিশ ও প্রত্যক্ষদর্শীরা জানান, গত রোববার রাত সাড়ে ১১টায় তারাকান্দা-ধোবাউড়া আঞ্চলিক সড়কের তারাকান্দা উপজেলা ডৌহাতলী নামকস্থানে ধোবাউড়া হইতে ছেড়ে আসা ঢাকাগামী একটি যাত্রীবাহী হাইয়েস মাইক্রোবাসের সঙ্গে তারাকান্দা হতে ধোবাউড়াগামী মোটরসাইকেলের মুখোমুখি সংঘর্ষ হয়। এতে ঘটনাস্থলে মোটরসাইকেল চালক উপজেলার কাকনি ইউনিয়নের পঙ্গুয়াই গ্রামের মৃত আমির হোসেনের পুত্র সিরাজুল ইসলাম (৪৯) ও মোটরসাইকেল আরোহী ধোবাউড়া উপজেলার জাঙ্গালিয়া গ্রামের সবুজ মিয়ার পুত্র মোশারফ হোসেন (২১) ঘটনাস্থলেই মারা যায়। অপর মোটরসাইকেল আরোহী ধোবাউড়া উপজেলার জাঙ্গালিয়া গ্রামের মিয়া হোসেনের পুত্র নজরুল ইসলাম (২৮) গুরুতর আহত হয়। পুলিশ ও স্থানীরা তাকে উদ্ধার করে জরুরি চিকিৎসার জন্য তারাকান্দা স্বাস্থ্য কমপ্লেক্সে প্রেরণ করে। পুলিশ নিহতের মরদেহ উদ্ধার করে থানা হেফাজতে নিয়ে যায়। তারাকান্দা থানার অফিসার ইনচার্জ মো. ওয়াজেদ আলী জানান, ঘাতক মাইক্রোবাস আটক করা হয়েছে। চালক পালিয়ে যায়।",2,1.0,1.0,100.0
20044705,27,বিএনপি জালিম সরকারের কাছে মাথা নত করবে না: দুলু,"বিএনপি’র কেন্দ্রীয় সাংগঠনিক সম্পাদক এডভোকেট এম রুহুল কুদ্দুস তালুকদার দুলু বলেন, অবৈধ ক্ষমতা দীর্ঘায়িত করার বাসনা চরিতার্থ করতে গত ৭ই জানুয়ারি বিরোধী দলহীন ডামি নির্বাচন নির্বিঘ্ন ও কণ্টকমুক্ত করার জন্য গুম, খুন, গায়েবি মামলা, হুলিয়া, গ্রেপ্তার, হয়রানি, নিপীড়ন, নির্যাতনের যে ভয়াবহতা চলছিল তা এখনো অব্যাহত রেখেছে এ ডামি সরকার
বিএনপি’র কেন্দ্রীয় সাংগঠনিক সম্পাদক এডভোকেট এম রুহুল কুদ্দুস তালুকদার দুলু বলেন, অবৈধ ক্ষমতা দীর্ঘায়িত করার বাসনা চরিতার্থ করতে গত ৭ই জানুয়ারি বিরোধী দলহীন ডামি নির্বাচন নির্বিঘ্ন ও কণ্টকমুক্ত করার জন্য গুম, খুন, গায়েবি মামলা, হুলিয়া, গ্রেপ্তার, হয়রানি, নিপীড়ন, নির্যাতনের যে ভয়াবহতা চলছিল তা এখনো অব্যাহত রেখেছে এ ডামি সরকার। যতই গ্রেপ্তার, জুলুম ওনির্যাতন করা হোক না কেন বিএনপি নেতাকর্মীরা এই জালিম সরকারের কাছে মাথা নত করবে না। জনগণের ভোট ও ভাতের অধিকারের আন্দোলন চলছে, চলবে।দেশের কারাগারগুলো ধারণ ক্ষমতার কয়েকগুণ বেশি বিএনপি নেতাকর্মীতে ঠাসা। কারা সেলগুলো একেকটি শ্বাসরুদ্ধকর কনসেন্ট্রেশন ক্যাম্পে পরিণত করা হয়েছে। প্রতিটি কারাগারের ভেতরে কারাবিধির সব সুযোগ সুবিধা কেড়ে নিয়ে বন্দি বিএনপি নেতাকর্মীদের ওপর চালাচ্ছে বীভৎস নিপীড়ন। বিএনপি নেতাকর্মীদের কারাগারে খাবারের কষ্ট দেয়া হচ্ছে। চিকিৎসা দেয়া হচ্ছে না। ‘গতকাল দুপুরে শহরের আলাইপুরে জেলা বিএনপি’র অস্থায়ী কার্যালয়ে ৪৩৭ জন নির্যাতিত ও কারা ভোগকারী নেতাকর্মীর সংবর্ধনা প্রদান অনুষ্ঠানে প্রধান অতিথির বক্তব্যে দুলু এসব কথা বলেন। অনুষ্ঠানে একজন বিশেষ অতিথি বক্তব্য রাখার সময় বাহির থেকে কয়েকজন সন্ত্রাসী মোটরসাইকেলে যাওয়ার সময় সংবর্ধনা সভা লক্ষ্য করে পর পর কয়েকটি ককটেল নিক্ষেপ করে। এতে হতাহতের কোনো ঘটনা না ঘটলেও নেতাকর্মীদের মধ্যে আতঙ্ক ছড়িয়ে পড়ে।বিজ্ঞাপনপরে শীর্ষ নেতারা পরিস্থিতি শান্ত করেন। গণতন্ত্র পুনরুদ্ধার আন্দোলন করতে গিয়ে নাটোর জেলা ও জেলাধীন সকল উপজেলা ও পৌরসভা সংগঠন এবং সহযোগী অঙ্গ সংগঠনের নেতাকর্মীরা অবৈধ সরকারের মিথ্যা ও গায়েবি মামলায় কারাভোগ ও হামলায় নির্যাতিত নেতাকর্মীদের সংবর্ধনা দেয় নাটোর জেলা বিএনপি। জেলা বিএনপি’র আহ্বায়ক শহিদুল ইসলাম বাচ্চুর সভাপতিত্বে সংবর্ধনা সভায় অন্যদের মধ্যে আরও বক্তব্য রাখেন বিএনপি’র জাতীয় নির্বাহী কমিটির সদস্য সাবেক সংসদ সদস্য অধ্যাপক কাজী গোলাম মোর্শেদ, জেলা বিএনপি’র সদস্য সচিব রহিম নেওয়াজ, জেলা বিএনপি’র সদস্য সাবিনা ইয়াসমিন ছবি, রুহুল আমিন তালুকদার টগর, জেলা বিএনপি’র সিনিয়র যুগ্ম আহ্বায়ক ফরহাদ আলী দেওয়ান শাহীন, জেলা যুবদল সভাপতি এ হাই তালুকদার ডালিম ও জেলা ছাত্রদল সভাপতি কামরুল ইসলামসহ বিভিন্ন উপজেলা থেকে আগত নেতাকর্মীরা। আলোচনা সভা শেষে কারাভোগকারী ও নির্যাতিত নেতাকর্মীদের হাতে ফুল ও ক্রেস্ট তুলে দেন অনুষ্ঠানের প্রধান অতিথি এম রুহুল কুদ্দুস তালুকদার দুলু।",2,1.0,1.0,100.0
20044706,28,নাজিরপুরে বিএনপি’র ৩ নেতাকর্মী কারাগারে,"পিরোজপুরের নাজিরপুর থানায় বিস্ফোরক দ্রব্য আইনে করা মামলায় বিএনপি’র ৩ নেতাকর্মীকে কারাগারে পাঠিয়েছেন আদালত
পিরোজপুরের নাজিরপুর থানায় বিস্ফোরক দ্রব্য আইনে করা মামলায় বিএনপি’র ৩ নেতাকর্মীকে কারাগারে পাঠিয়েছেন আদালত। গতকাল দুপুরে পিরোজপুর আদালতে হাজির হয়ে জামিনের জন্য আবেদন করেছিলেন তারা। তবে বিচারক রাকিবুল ইসলাম তাদের জামিন আবেদন নামঞ্জুর করে কারাগারে পাঠানোর নির্দেশ দেন। তারা হলেন- মাটিভাঙ্গা ইউনিয়ন বিএনপি’র সাবেক সভাপতি সরদার সাফায়েত হোসেন শাহীন, উপজেলা বিএনপি’র আহ্বায়ক কমিটির সদস্য মো. কাউছার হাওলাদার এবং শাঁখারীকাঠি ইউনিয়ন বিএনপি নেতা মো. বেলায়েত হোসেন। আসামি পক্ষের আইনজীবী খাইরুল বাশার শামীম এ তথ্য নিশ্চিত করেন। জানা যায়, গত ৯ই নভেম্বর নাজিরপুর থানায় বিএনপি ও এর অঙ্গ-সংগঠনের ৯০ নেতা-কর্মীর নাম উল্লেখ করে ও অজ্ঞাত ৭০-৮০ জনের বিরুদ্ধে মামলা করে কবির নামের এক ইউপি সদস্য। আইনজীবী খাইরুল বাশার শামীম বলেন, এ মামলাটি উদ্দেশ্যপ্রণোদিত, আসামিরা সবাই ভদ্রলোক ও সামাজিক ভাবে প্রতিষ্ঠিত। তাদেরকে রাজনৈতিকভাবে হেয় প্রতিপন্ন ও হয়রানি করার জন্য এই মামলায় আসামিদের যুক্ত করা হয়েছে। আমরা বিষয়টি আদালতকে আইনগত এবং পারিবার্শ্বিক সব বিষয়ে উপস্থাপন করছি। বিজ্ঞ আদালত আমাদের বক্তব্য শ্রবণ করে জামিন আবেদন নামঞ্জুর করেন।বিজ্ঞাপনআমরা উচ্চ আদালতে আইনগতভাবে অগ্রসর হবো।",2,1.0,1.0,100.0
20044707,29,সিরাজদিখানে আওয়ামী লীগ কার্যালয়ে ভাঙচুরের প্রতিবাদে মানববন্ধন,"মুন্সীগঞ্জের সিরাজদিখান উপজেলার কেয়াইন ইউনিয়ন ১, ২ ও ৩নং ওয়ার্ড আওয়ামী লীগের দলীয় কার্যালয় ভাঙচুরের প্রতিবাদে মানববন্ধন ও প্রতিবাদ সমাবেশ অনুষ্ঠিত হয়েছে
মুন্সীগঞ্জের সিরাজদিখান উপজেলার কেয়াইন ইউনিয়ন ১, ২ ও ৩নং ওয়ার্ড আওয়ামী লীগের দলীয় কার্যালয় ভাঙচুরের প্রতিবাদে মানববন্ধন ও প্রতিবাদ সমাবেশ অনুষ্ঠিত হয়েছে। গতকাল দুপুর সাড়ে ১২টায় উপজেলার ঢাকা-মাওয়া মহাসড়কের কুচিয়ামোড়ায় এই মানববন্ধন ও প্রতিবাদ সমাবেশ অনুষ্ঠিত হয়।মানববন্ধনে উপস্থিত থেকে বক্তব্য প্রদান করেন মুন্সীগঞ্জ জেলা আওয়ামী লীগের বিজ্ঞান ও প্রযুক্তি বিষয়ক সম্পাদক আব্দুর রহিম ভূঁইয়া, সিরাজদিখান উপজেলা আওয়ামী লীগের সাধারণ সম্পাদক আবু বক্কর সিদ্দিক, সাংগঠনিক সম্পাদক মহসিন ভূঁইয়া, সিরাজদিখান উপজেলা আওয়ামী লীগের সাবেক সহ-সভাপতি বারেক বেপারী, উপজেলা যুবলীগের সাবেক আহ্বায়ক রাকিব, উপজেলা স্বেচ্ছাসেবক লীগের সাধারণ সম্পাদক আহসান উল্লাহ রয়েল, কেয়াইন ইউনিয়ন যুবলীগের সাধারণ সম্পাদক আখতারুজ্জামান জয়, উপজেলা ছাত্রলীগের সাধারণ সম্পাদক কাউসার খানসহ আওয়ামী লীগ ও সহযোগী সংগঠনের সহস্রাধিক নেতাকর্মী।কেয়াইন ইউনিয়ন আওয়ামী লীগ সভাপতি আশরাফ আলী বলেন, আমি আওয়ামী লীগের সভাপতি। আমার বিরুদ্ধে আওয়ামী লীগের পার্টি অফিস ভাঙার অভিযোগ একেবারে অবান্তর। যে আওয়ামী লীগ করে সে কখনোই আওয়ামী লীগের অফিস ভাঙচুর করতে পারে না। বর্তমানে যারা বিএনপি থেকে আওয়ামী লীগে যোগদান করেছে এটা তাদের পরিকল্পিত কাজ।সিরাজদিখান উপজেলা পরিষদের অস্থায়ী চেয়ারম্যান মইনুল হাসান নাহিদ বলেন, আমাদের বিরুদ্ধে যে অভিযোগটা করেছে এটা অবান্তর। যে দুষ্কৃতিকারীরা দলীয় কার্যালয় ভাঙচুর করেছে আমরা তাদের সকলের শাস্তি চাই। আমি গতকাল এসপি অফিসে মিটিং-এ ছিলাম। আপনারা সেখান থেকে জানতে পারবেন ঘটনার সময় আমি কোথায় ছিলাম। সামনে উপজেলা পরিষদ নির্বাচন তাই একটি মহল আমাকে ও আমার মামাকে ষড়যন্ত্রমূলকভাবে হেয় করার চেষ্টা করছে।",2,1.0,1.0,100.0
20223789,436,"ভারতীয় সেনাদের আত্মত্যাগকে স্যালুট, সত্যিকারের প্রয়োজনে তারা আমাদের পাশে ছিল: স্বরাষ্ট্রমন্ত্রী","প্রতিবেশী দেশের সমর্থনে যুদ্ধ করে ভারতীয় সেনারা শহীদ হয়েছেন। সত্যিকারের প্রয়োজনে তারা আমাদের পাশে ছিল। ভারত না থাকলে বাংলাদেশের ইতিহাস অন্যরকম হতে পারতো। ভারতীয় সেনাদের সার্বিক এ সহযোগিতা এবং তাদের আত্মত্যাগকে আমরা স্যালুট জানাই বলে জানিয়েছেন স্বরাষ্ট্রমন্ত্রী আসাদুজ্জামান খান কামাল। তিনি বলেন, দীর্ঘ ৯ মাস রক্তক্ষয়ী যুদ্ধে ভারত আমাদের অস্ত্র সহায়তা দিয়েছে, মুক্তিযোদ্ধাদের ট্রেইনিং করিয়েছে, অর্থ সহায়তা দিয়েছে ও এক কোটি মানুষকে আশ্রয় দিয়েছে। আমাদের স্বাধীনতার জন্য ভারতের হাজারো সেনা মারা গেছে। মঙ্গলবার দুপুরে ঢাকা বিশ্ববিদ্যালয়ের নবাব নওয়াব আলী সিনেট অডিটোরিয়ামে আয়োজিত এক সেমিনারে প্রধান অতিথির বক্তব্যে তিনি এই মন্তব্য করেন। বাংলাদেশ থেকে ভারতীয় সৈন্য প্রত্যাহারের ৫২ বছর পূর্তি উপলক্ষ্যে এ সেমিনারের আয়োজন করা হয়। স্বরাষ্ট্রমন্ত্রী বলেন, মুক্তিযুদ্ধে কত মানুষ মারা গেছে এটা নিয়ে অনেকে সন্দেহ করে। অনেক কথাবার্তা বলে থাকে।বিজ্ঞাপনকিন্তু যারা মুক্তিযুদ্ধ করেছে তারা জানে কত মানুষ মরেছে। আমার পাশে থেকে যে যুদ্ধ করেছে সে শাহাদাত বরণ করেছে। তাছাড়া আমার সাথে যুদ্ধ করা অনেকেই শহীদ হয়েছেন। এটা নিয়ে বিতর্কের সুযোগ নেই।
সভাপতির বক্তব্যে ঢাবি উপাচার্য এ এস এম মাকসুদ কামাল বলেন, ভারতের সহযোগিতা ছাড়া আমাদের স্বাধীনতা অর্জন এত সহজ ছিল না। ডিসেম্বরে ভারতীয় সৈন্যরা ফ্রন্টলাইনে যুদ্ধ শুরু করে। এর আগে বাংলাদেশের মুক্তিযোদ্ধারা শুধু গেরিলা যুদ্ধ করেছে। তাদের সাথে যৌথ হামলায় আমরা বিশ্বের অন্যতম সেরা সেনাবাহিনীকে (পাকিস্তানি বাহিনী) পরাস্ত করেছি। তাদের হাজারের বেশি সৈন্য মারা গেছে। আমরা তাদের শ্রদ্ধাভরে স্মরণ করি। বাংলাদেশের সাথে ভারতের সম্পর্ক আগেও অটুট ছিল সামনেও অটুট থাকবে বলে আমি মনে করি।
সেমিনারে সভাপতিত্ব করেন ঢাবি উপাচার্য অধ্যাপক ড. এ এস এম মাকসুদ কামাল। সম্মানিত অতিথি হিসেবে উপস্থিত ছিলেন বাংলাদেশে নিযুক্ত ভারতীয় হাইকমিশনার প্রণয় কুমার ভার্মা, সেনা সদর দপ্তরের কোয়ার্টার মাস্টার জেনারেল লে. জেনারেল মো. মজিবুর রহমান ও ঢাবি প্রো-ভাইস চ্যান্সেলর (শিক্ষা) অধ্যাপক ড. সীতেশ চন্দ্র বাছার। অনুষ্ঠানে প্রবন্ধ উপস্থাপন করেন স্বাধীনতা পদকপ্রাপ্ত মুক্তিযোদ্ধা লে. কর্নেল (অব.) সাজ্জাদ আলী জহির (বীর প্রতীক, পদ্মশ্রী) এবং ঢাকা বিশ্ববিদ্যালয় ইতিহাস বিভাগের অধ্যাপক ড. আশফাক হোসেন।",2,1.0,1.0,100.0
20222901,435,"

  ইবিতে রমজানের মাহাত্মা শীর্ষক বারোয়ারি বিতর্ক
","ইসলামী বিশ্ববিদ্যালয়ে (ইবি) রমজানের মাহাত্ম্য শীর্ষক বারোয়ারি বিতর্কের আয়োজন করেছে ধর্মতত্ত্ব ও ইসলাম শিক্ষা অনুষদ। গত রোববার বিশ্ববিদ্যালয়ের বটতলায় ডিবেটিং সোসাইটির সহযোগিতায় এ বিতর্কে স্পিকার ছিলেন, আল হাদিস অ্যান্ড ইসলামিক স্টাডিজ বিভাগের আসলাম বিন আহমদ। রমাদান কেন শ্রেষ্ঠ মাস? এ বিষয়ে বিতর্ক উপস্থাপন করেন ওসমান বিন হাসনাইন।আল হাদিস অ্যান্ড ইসলামিক স্টাডিজ বিভাগের সাজ্জাতুল্লাহ শেখের সঞ্চালনায় এতে প্রধান অতিথি ছিলেন ধর্মতত্ত্ব অনুষদের ডিন অধ্যাপক ড. আ ব ম ছিদ্দিকুর রহমান আশ্রাফী। বিশেষ অতিথি ছিলেন আল কুরআন অ্যান্ড ইসলামিক স্টাডিজ বিভাগের অধ্যাপক ড. আ ব ম সাইফুল ইসলাম সিদ্দিকী। এর আগে গত রোববার রমজানকে স্বাগত জানিয়ে র্যালি করে ধর্মতত্ত্ব ও ইসলাম শিক্ষা অনুষদ।
",2,1.0,1.0,100.0
20173112,404,"

সিটি করপোরেশনগুলোর আইনি অসঙ্গতি দূর করা হবে : স্থানীয় সরকার মন্ত্রী
","স্থানীয় সরকার, পল্লী উন্নয়ন ও সমবায় মন্ত্রী মো: তাজুল ইসলাম দেশের বিভিন্ন সিটি করপোরেশনগুলোর কাজের গতি বাড়ানোর ওপর গুরুত্বারোপ করে বলেছেন, জনগণ যাতে সহজে ও ভোগান্তি মুক্ত পরিবেশে সেবা পায় সেজন্য আমরা সবাই কাজ করছি। জনগণের সেবা প্রাপ্তির ক্ষেত্রে সিটি করপোরেশনগুলো গুরুত্বপূর্ণ ভূমিকা পালন করে। তাই দেশের সকল সিটি করপোরেশন আর্থিকভাবে শক্তিশালী এবং আইনি অসঙ্গতি দূর করে সুষ্ঠুভাবে যাতে জনগণকে সেবা দিতে পারে সেই জন্য কার্যকর পদক্ষেপ নেয়া হবে।
গতকাল স্থানীয় সরকার বিভাগের সভাকক্ষে সিটি করপোরেশনের মেয়রদের নিয়ে মত বিনিময় সভায় প্রধান অতিথির বক্তব্যে তিনি এ কথা বলেন। সভায় সভাপতিত্ব করেন স্থানীয় সরকার বিভাগের সচিব মুহম্মদ ইবরাহিম।মন্ত্রণালয়ের তথ্য ও জনসংযোগ কর্মকর্তা মো: হেমায়েত আকবর টিপুর পাঠানো বিজ্ঞপ্তিতে জানানো হয়, নাগরিক সেবা প্রদানে সিটি করপোরেশনগুলোর সমস্যা মনোযোগ দিয়ে শুনে স্থানীয় সরকার মন্ত্রী বলেন, কাজ করতে গেলে নানা রকমের সমস্যা ও প্রতিবন্ধকতা আসবেই, সে সমস্ত সমস্যাগুলোকে সমাধান করেই আমাদের সামনে এগিয়ে যেতে হবে। তিনি বলেন, সিটি করপোরেশনের মেয়ররা মন্ত্রণালয় থেকে কোনো প্রকার অসহযোগিতা পেলে সেক্ষেত্রে সব বাধা দূর করা হবে।
মো: তাজুল ইসলাম বলেন, সেবা প্রাপ্তির ক্ষেত্রে সমন্বয়ের অভাবে যাতে ভোগান্তি সৃষ্টি না হয়, সেজন্য সমন্বয়হীনতা দূর করে নির্বিঘেœ সেবা প্রাপ্তির পরিবেশ প্রতিষ্ঠা করতে হবে। সভায় উপস্থিত ছিলেন ঢাকা উত্তর সিটি করপোরেশনের মেয়র আতিকুল ইসলাম, ঢাকা দক্ষিণ সিটি করপোরেশনের মেয়র ব্যারিস্টার ফজলে নূর তাপস, চট্টগ্রাম সিটি করপোরেশনের মেয়র মো: রেজাউল করিম চৌধুরী, গাজীপুর সিটি করপোরেশনের জায়েদা খাতুন, নারায়ণগঞ্জ সিটি করপোরেশনের মেয়র সেলিনা হায়াত আইভি, সিলেট সিটি করপোরেশনের মেয়র মো: আনোয়ারুজ্জামান, খুলনা সিটি করপোরেশনের মেয়র তালুকদার আব্দুল খালেক, রংপুর সিটি করপোরেশনের মেয়র মো: মোস্তাফিজার রহমান (মোস্তফা), বরিশাল সিটি করপোরেশনের মেয়র আবুল খায়ের আব্দুল্লাহ, ভারপ্রাপ্ত মেয়র কুমিল্লা হাবিবুর আল-আমিন।
",2,1.0,1.0,100.0
20170928,290,"

রোজায় কোন শিক্ষাপ্রতিষ্ঠান কতদিন খোলা থাকবে
","হাইকোর্টের আদেশ আপিল বিভাগ স্থগিত করায় পবিত্র রমজান মাসে খোলা থাকছে প্রাথমিক ও মাধ্যমিক বিদ্যালয়। এরপরই শিক্ষা মন্ত্রণালয় এবং প্রাথমিক ও গণশিক্ষা মন্ত্রণালয় কোন পর্যায়ের শিক্ষাপ্রতিষ্ঠান কতদিন খোলা থাকবে তা জানিয়েছে।
প্রাথমিক ও গণশিক্ষা মন্ত্রণালয়ের জ্যেষ্ঠ তথ্য কর্মকর্তা মাহবুবুর রহমান তুহিন জানান, আপিল বিভাগের রায়ের পর রমজানে স্কুল খোলা রাখতে সরকারের সিদ্ধান্ত বাস্তবায়নে কোনো বাধা নেই। আগের সিদ্ধান্ত অনুযায়ী, সরকারি প্রাথমিক বিদ্যালয় রমজানের প্রথম ১০ দিন খোলা থাকবে।
শিক্ষা মন্ত্রণালয়ের জনসংযোগ কর্মকর্তা এম এ খায়ের জানান, সারাদেশের মাধ্যমিক বিদ্যালয়গুলো রোজায় ১৫ দিন খোলা থাকবে।
অন্যদিকে মাধ্যমিক ও উচ্চশিক্ষা অধিদফতর (মাউশি) সূত্র জানায়, সারাদেশের কলেজগুলো রমজানে ২৪ মার্চ পর্যন্ত খোলা রাখা হবে।
এছাড়া রমজান উপলক্ষে মাদরাসার ছুটির তালিকাও সংশোধন করেছে সরকার। এতে ১৫ দিন ছুটি কমানো হয়েছে। নতুন এ সিদ্ধান্ত অনুযায়ী, ২১ মার্চ পর্যন্ত মাদরাসায় ক্লাস-পরীক্ষা চলবে।
",2,1.0,1.0,100.0
20051615,109,শিক্ষাঙ্গনে ইফতার মাহফিল নিষিদ্ধের ঘটনায় ছাত্রদলের নিন্দা,"সম্প্রতি শাহজালাল বিজ্ঞান ও প্রযুক্তি বিশ্ববিদ্যালয় এবং নোয়াখালী বিজ্ঞান ও প্রযুক্তি বিশ্ববিদ্যালয় ক্যাম্পাসে প্রধানমন্ত্রীর নির্দেশনার প্রেক্ষিতে ইফতার মাহফিল না করার অনুরোধ জানিয়ে জারি করা বিজ্ঞপ্তির নিন্দা ও প্রতিবাদ জানিয়েছে বাংলাদেশ জাতীয়তাবাদী ছাত্রদল। মঙ্গলবার জাতীয়তাবাদী ছাত্রদলের সভাপতি রাকিবুল ইসলাম রাকিব ও সাধারণ সম্পাদক নাছির উদ্দীন নাছির এক বিবৃতিতে এ নিন্দা ও প্রতিবাদ জানান। বিবৃতিতে তারা বলেন, শিক্ষাঙ্গনে ‘ধর্মীয় সম্প্রীতি’ বিনষ্ট করার ষড়যন্ত্রে লিপ্ত হয়েছে তাঁবেদার সরকার এবং তাদের আজ্ঞাবহ বিশ্ববিদ্যালয় প্রশাসন। পবিত্র রমজান মাসে সরকারের আশীর্বাদপুষ্ট ব্যবসায়ী সিন্ডিকেটের দৌরাত্ম্যে দ্রব্যমূল্যের লাগামহীন উর্ধ্বগতিতে নিম্ন ও মধ্যবিত্ত মানুষেরা দিশেহারা এবং ক্ষুব্ধ। এই পরিস্থিতিতে সাধারণ মানুষের দৃষ্টি ভিন্ন দিকে সরিয়ে এই অলিগার্কদের অবাধ লুটপাটের সুযোগ দিতে অবৈধ সরকার দেশে ধর্মীয় সম্প্রীতির উপর পরিকল্পিত আঘাত করছে। সাম্প্রতিককালে বিশ্ববিদ্যালয়ের হলে সেহরিতে গরুর গোশত নিষিদ্ধ করা, অবৈধ শিক্ষামন্ত্রীর মাদ্রাসা শিক্ষাবিরোধী বক্তব্য- এগুলো সবই তাদের পূর্বপরিকল্পনার অংশ। অবৈধ সরকারের এধরণের কূটকৌশল সম্পর্কে ছাত্রজনতাকে সতর্ক থাকতে হবে।
নেতৃদ্বয় আরও বলেন, পবিত্র রমজান মাসে ইফতার মাহফিল আমাদের সামাজিক সংস্কৃতির গুরুত্বপূর্ণ অংশ। এর সামাজিক আবেদন অত্যন্ত সুদৃঢ়। ইফতার মাহফিলে পরিকল্পিতভাবে বাধা দেওয়া মুসলমানদের ধর্ম পালনের স্বাধীনতা হরনের শামিল। এরকম ধৃষ্টতাপূর্ণ গণবিরোধী কোনো সিদ্ধান্ত না নিতে আমরা দেশের সকল স্কুল-কলেজ এবং বিশ্ববিদ্যালয় প্রশাসনকে অনুরোধ করছি।",2,1.0,1.0,100.0
20044767,89,বাংলাদেশে আশ্রয় নিলো বিজিপির আরও ১৫০ সদস্য,"মিয়ানমারের অভ্যন্তরে সংঘাতের জেরে দেশটির সীমান্তরক্ষী বাহিনী বর্ডার গার্ড পুলিশের (বিজিপি) আরও ১৫০ সদস্য পালিয়ে বাংলাদেশে আশ্রয় নিয়েছে। সোমবার বেলা ১১টার দিকে বান্দরবানের নাইক্ষ্যংছড়ির সীমান্তের জামছড়ি এলাকার ৪৫-৪৬ নম্বর সীমান্ত পিলারের মাঝামাঝি এলাকা দিয়ে ২৯ জন বিজিপি সদস্য পালিয়ে আসেন। পরে আবার সন্ধ্যার পর থেকে রাত ৮টা পর্যন্ত পালিয়ে এসে আশ্রয় নেয় আরও ১৫০ জন। এ নিয়ে মিয়ানমার থেকে পালিয়ে এক দিনে বাংলাদেশে প্রবেশ করল বিজিপির মোট ১৭৯ সদস্য।
সোমবার রাত ৯টার দিকে বর্ডার গার্ড বাংলাদেশ (বিজিবির) জনসংযোগ কর্মকর্তা মো. শরীফুল ইসলাম বিজিপির ১৭৯ সদস্যের আশ্রয় নেওয়ার সত্যতা নিশ্চিত করেন এবং জানান সবাইকে নিরস্ত্র করে বিজিবির হেফাজতে রাখা হয়েছে।এর আগে ফেব্রুয়ারির শুরুর দিকে বান্দরবানের নাইক্ষ্যংছড়ির তুমব্রু-ঘুমধুম ও কক্সবাজারের উখিয়া ও টেকনাফের বিভিন্ন সীমান্ত দিয়ে পালিয়ে বাংলাদেশে আশ্রয় নেয় মিয়ানমারের সীমান্তরক্ষী, সেনা, সরকারি কর্মচারীসহ ৩৩০ জন। পরে ১৫ই ফেব্রুয়ারি বিজিবির সার্বিক তত্ত্বাবধানে তাদের সবাইকে জাহাজে করে মিয়ানমারে ফেরত পাঠানো হয়।",2,1.0,1.0,100.0
20051328,107,কেট মিডলটনের ছবি কেলেঙ্কারিকে ঘিরে বৃটেনে তোলপাড়,"আর্টিফিশিয়াল ইনটেলিজেন্স নিয়ে প্রশ্নের মুখে এবার খোদ বৃটিশ রাজপরিবার। বিষয়টি খুলে বলা যাক। আসলে গত ১০ তারিখ বৃটেনে মাতৃদিবস পালন করা হয়। সেই উপলক্ষ্যে কেনসিংটন প্যালেস থেকে কেট মিডলটন ও তিন সন্তান জর্জ, শার্লট, লুইসের ছবি প্রকাশ করা হয়েছে। সেখানে মাকে ‘হ্যাপি মাদার্স ডে’র শুভেচ্ছা জানিয়েছে ছেলেমেয়েরা। মাকে কতটা ভালোবেসে আগলে রাখে তারা, তা বোঝাতেই ওই ছবি বলে মনে করছেন অনেকে। কিন্তু সেই ছবিতেই ধরা পড়ল কারচুপি!
সূত্রের খবর, ছবি খুঁটিয়ে দেখলে দেখা যাবে কেটের আঙুলে ‘এনগেজমেন্ট রিং’ নেই, যা একেবারেই অনভিপ্রেত। দ্বিতীয়ত, রাজকুমারী শার্লটের বাঁ হাতে অসামঞ্জস্য রয়েছে। তার পরনের সোয়েটারের সঙ্গে হাতের কোনও মিল নেই। আর এসব নিয়েই প্রশ্ন উঠে গিয়েছে।বিজ্ঞাপনবলা হচ্ছে, রাজপরিবার আসল ছবি দেয়নি। আর্টিফিশিয়াল ইনটেলিজেন্স মারফত ছবি বানিয়ে তা প্রকাশ্যে আনা হয়েছে। উল্লেখযোগ্যভাবে, বিতর্কিত ছবিটি গত সপ্তাহে কেটের স্বামী প্রিন্স উইলিয়াম তুলেছিলেন বলে অভিযোগ রয়েছে। এটি বৃটেনে মাতৃ দিবস উপলক্ষে কেনসিংটন প্যালেসের মাধ্যমে মিডিয়াতে প্রকাশ করা হয়েছিল। স্পষ্টতই, এটি ছিল কেট মিডলটনের প্রথম ছবি যা দুই মাস আগে তার পেটে অস্ত্রোপচারের পরে প্রকাশিত হয়েছিল। তারপর থেকে, তিনি জনসাধারণের দৃষ্টির বাইরে ছিলেন এবং তার স্বাস্থ্য এবং অবস্থান সম্পর্কে ব্যাপক গুজব ছিল। কেনসিংটন প্যালেস ছবিটি প্রকাশ করার কয়েক ঘণ্টা পরে, অ্যাসোসিয়েটেড প্রেস, রয়টার্স এবং এজেন্স ফ্রান্স-প্রেস পরামর্শ জারি করে এবং সংবাদ সংস্থাগুলিকে ছবিটি সরানোর আহ্বান জানায়। বলা হচ্ছে, ওই ছবি আসল নয়, এআই-এর কারসাজি। রাজপরিবারই সেই ছবি সংস্থাগুলির হাতে তুলে দিয়েছিল বলে অভিযোগ। এনিয়ে যথেষ্ট তোলপাড় পড়েছে বৃটেনে । রাজপরিবারকেই দুষছেন অনেকে। বলা হচ্ছে, রাজপরিবার আসল ছবি দেয়নি। এআই দিয়ে ছবি বানিয়ে তা প্রকাশ্যে আনা হয়েছে। ঘটনার পর, কেনসিংটন প্রাসাদ তীব্র চাপের মধ্যে পড়ে কারণ এর দ্বারা রাজপরিবারের প্রতি জনগণের আস্থাকে আঘাত করা হয়েছে বলে মনে করা হচ্ছে। এই ক্রমবর্ধমান জল্পনাগুলির পরিপ্রেক্ষিতে, প্রিন্সেস ক্যাথরিন সামাজিক মিডিয়া অ্যাকাউন্টের মাধ্যমে সম্পাদনার ত্রুটির জন্য ক্ষমা চেয়েছেন। কেট মিডলটন ওরফে প্রিন্সেস ক্যাথরিন তার অপেশাদার ফটো এডিটিং দক্ষতাকে ‘বিভ্রান্তির’ জন্য দায়ী করেছেন। যদিও রাজপরিবার এবং প্রাসাদের কর্মকর্তারা আশা করেছিলেন যে প্রিন্সেস ক্যাথরিনের অস্ত্রোপচারের পর প্রথম ছবি তার স্বাস্থ্য নিয়ে ক্রমবর্ধমান অনলাইন জল্পনা এবং ষড়যন্ত্র তত্ত্বকে স্তিমিত করবে তবে কৌশলটি ব্যাকফায়ার হওয়ায় রাজপরিবার হতাশ হয়ে পড়ে এবং এটি কেবলমাত্র গুজব উস্কে দিয়েছে।বিতর্কের মুখে বৃটেনের নিরাপত্তা মন্ত্রী টম তুগেনধাত জানান , ' এআই প্রযুক্তি সম্পর্কে কেট মিডলটন এবং বৃটিশ রাজপরিবারের বাকিদের দ্রুত শিখতে হবে।''
সূত্র : politico.eu",2,1.0,1.0,100.0
20173061,397,"
	মেডিক্যাল ছাত্রকে গুলি 
সিরাজগঞ্জে শিক্ষক রায়হান শরীফের ৫ দিনের রিমান্ড মঞ্জুর
","সিরাজগঞ্জ শহীদ এম মনসুর আলী মেডিক্যাল কলেজের ছাত্র আরাফাত আমিন তমালকে গুলি করা শিক্ষক ডা: রায়হান শরীফের বিরুদ্ধে পাঁচ দিনের রিমান্ড মঞ্জুর করেছেন আদালত। গতকাল সোমবার দুপুরে সিরাজগঞ্জ অতিরিক্ত চিফ জুডিশিয়াল ম্যাজিস্ট্রেট মো: বিল্লাল হোসেনের আদালত তার রিমান্ড মঞ্জুর করেন। সিরাজগঞ্জ গোয়েন্দা পুলিশের ওসি মো: জুলহাজ উদ্দীন এ তথ্য নিশ্চিত করে বলেন, গত বুধবার ডা: রায়হান শরীফের বিরুদ্ধে অস্ত্র আইনে দায়ের করা মামলায় অধিকতর জিজ্ঞাসাবাদের জন্য সাত দিনের রিমান্ড চেয়ে আদালতে আবেদন করেন তদন্তকারী কর্মকর্তা গোয়েন্দা পুলিশের উপপরিদর্শক ইব্রাহিম হোসেন। সোমবার শুনানি শেষে বিচারক পাঁচ দিনের রিমান্ড আবেদন মঞ্জুর করেন।
উল্লেখ্য, গত ৪ মার্চ সোমবার বিকেলে শহীদ এম মনসুর আলী মেডিক্যাল কলেজে শ্রেণিকক্ষে মৌখিক পরীক্ষা নেয়ার সময় তৃতীয় বর্ষের ছাত্র আরাফাত আমিন তমালের পায়ে গুলি করেন ওই কলেজের কমিউনিটি মেডিসিন বিভাগের প্রভাষক ডা: রায়হান শরীফ। এ সময় ওই শিক্ষকের কাছ থেকে দু’টি বিদেশী পিস্তল ৮১ রাউন্ড গুলিসহ একাধিক দেশীয় অস্ত্র উদ্ধার করে পুলিশ। এসব ঘটনায় অভিযুক্ত শিক্ষকের গুলিবিদ্ধ শিক্ষার্থীর বাবা আব্দুল্লাহ আল-আমিন বাদি হয়ে হত্যাচেষ্টা মামলায় একটি ও গোয়েন্দা পুলিশের উপপরিদর্শক (এসআই) ইব্রাহিম হোসেন বাদি হয়ে অস্ত্র আইনে অপর একটি মামলা দায়ের করেছেন। 
",2,1.0,1.0,100.0
20051321,100,"রাত পোহালে প্রথম ওয়ানডে, স্কোয়াডই ঘোষণা করেনি লঙ্কানরা","রাত পোহালেই ওয়ানডে সিরিজের প্রথম ম্যাচে বাংলাদেশের বিপক্ষে মাঠে নামবে শ্রীলঙ্কা। অথচ এখনও আনুষ্ঠানিকভাবে সিরিজের জন্য স্কোয়াডই ঘোষণা করেনি শ্রীলঙ্কা ক্রিকেট (এসএলসি)। এ বিষয়ে আজ ম্যাচ পূর্ববর্তী সংবাদ সম্মেলনে বিস্ময় প্রকাশ করেন লঙ্কান হেড কোচ ক্রিস সিলভারউড। তবে সঙ্গে সঙ্গেই মনে করিয়ে দেন সংবাদ বিজ্ঞপ্তি দেয়া তার কাজ নয়।চট্টগ্রামের জহুর আহমেদ চৌধুরী স্টেডিয়ামে সংবাদ সম্মেলনে সিলভারউড বলেন, ‘সত্যি বলতে আমার কোন ধারণা নেই। আমি প্রেস রিলিজ সামলাই না। আমি দুর্ভাগ্যজনকভাবে উত্তর দিতে পারছি না।'
তবে সিলভারউড জানান, চোট কাটিয়ে ফিরেছেন নিশানকা। আফগানিস্তানের বিপক্ষে সর্বশেষ সিরিজে ডাবল সেঞ্চুরি করেন এই ব্যাটার। এছাড়া আফগানদের বিপক্ষে খেলানো বোলিং আক্রমণের দিলশান মাধুশঙ্কা, প্রমোদ মাধুশান, আসিতা ফার্নান্দোদের আছেন এই সিরিজে।",2,1.0,1.0,100.0
20173006,389,"

মাহে রমজানকে স্বাগত জানিয়ে ঢাকা মহানগর পশ্চিম শিবিরের র‍্যালি
","পবিত্র মাহে রমজানকে স্বাগত জানিয়ে রাজধানীতে র‍্যালি ও সমাবেশ করেছে বাংলাদেশ ইসলামী ছাত্রশিবির ঢাকা মহানগর পশ্চিম শাখা।
মঙ্গলবার রাজধানীর মিরপুর এলাকায় ঢাকা মহানগর পশ্চিম শাখা সেক্রেটারি এইচএমএস মাহমুদের সঞ্চালনায় সমাবেশে বক্তব্য দেন কেন্দ্রীয় কার্যকরী পরিষদ সদস্য ও ঢাকা মহানগর পশ্চিমের সভাপতি এমএ জামান ভুঁইয়া।
মহানগর সভাপতি পবিত্র মাহে রমজানকে স্বাগত জানিয়ে বলেন, ‘আল্লাহ তায়ালা কোরআন নাজিলের মাধ্যমে অন্য সব মাস থেকে রমজান মাসকে অধিকতর সম্মানিত করেছেন। এজন্য আসুন কোরআন নাজিলের মাস রমজানে বেশি বেশি কোরআন পড়ি, কোরআন বুঝি ও কোরআনের আলোকে সমাজ প্রতিষ্ঠার চেষ্টা করি। রমজানের পবিত্রতা রক্ষা করতে হবে। রমজানে নিত্যপণ্যের দাম সাধারণ জনগণের ক্রয়ক্ষমতার মধ্যে রাখতে হবে। কারাবন্দী আলেমদের দ্রুত মুক্তি দিতে হবে। রমজান মাসে সকল প্রকার অশ্লীলতা ও বেহায়াপনা বন্ধ করতে হবে। এছাড়া রমজান মাসে দিনের বেলায় খাবার হোটেল ও রেস্তোরাঁ বন্ধ রাখার আহ্বান জানান তিনি।’
প্রেস বিজ্ঞপ্তি
",2,1.0,1.0,100.0
20051327,106,পাকিস্তানের মন্ত্রীসভায় স্থান পেলেন যারা,"পাকিস্তানের নতুন মন্ত্রীসভা গঠন করা হয়েছে। নবনির্বাচিত প্রধানমন্ত্রী শাহবাজ শরিফের সঙ্গে কেন্দ্রীয় মন্ত্রিসভায় থাকছেন ১৮ জন মন্ত্রী ও একজন প্রতিমন্ত্রী। প্রতিমন্ত্রী শাহজা ফাতিমা খাজা নতুন মন্ত্রিসভায় একমাত্র নারী।সোমবার পাকিস্তানের প্রেসিডেন্ট আসিফ আলী জারদারি ১৯ জন মন্ত্রী-প্রতিমন্ত্রীর শপথ পড়ান। পাকিস্তানি গণমাধ্যম ডন বলছে, মন্ত্রী-প্রতিমন্ত্রীদের মধ্যে ১২ জন জাতীয় পরিষদের সদস্য (এমএনএ), ৩ জন সিনেটর। এ ছাড়া টেকনোক্র্যাট আছেন তিনজন। তারা হলেন মুহাম্মদ আওরঙ্গজেব, মহসিন নাকভি ও আহাদ চিমা।
নতুন মন্ত্রিসভায় খাজা মুহাম্মদ আসিফ দায়িত্ব পেয়েছেন প্রতিরক্ষা, প্রতিরক্ষা উৎপাদন ও উড়োজাহাজ চলাচল। মোহাম্মদ ইসহাক দার পররাষ্ট্র, মুহাম্মদ আওরঙ্গজেব অর্থ ও রাজস্ব, মহসিন নাকভি স্বরাষ্ট্র ও মাদকদ্রব্য নিয়ন্ত্রণবিষয়ক মন্ত্রণালয়ের দায়িত্ব।উল্লেখ্য, গত ৮ই ফেব্রুয়ারির নির্বাচনে পাকিস্তানে এককভাবে কোনো দল সংখ্যাগরিষ্ঠতা অর্জনে ব্যর্থ হয়। পরে পিএমএল-এন জোট সরকার গঠনের উদ্যোগ নেয়। পাকিস্তান পিপলস পার্টিসহ (পিপিপি) কয়েকটি দলের সঙ্গে জোট গড়ে শাহবাজ শরিফের সরকার গঠন করা হয়। জোট সরকারকে সমর্থন করলেও কেন্দ্রীয় মন্ত্রিসভায় অংশ নেবে না বলে আগেই জানিয়েছে পিপিপি।",2,1.0,1.0,100.0
20051326,105,বেতনের দাবিতে এফডিসির কর্মকর্তা-কর্মচারীদের মানববন্ধন,"টানা পাঁচ মাস ধরে বেতন পাচ্ছেন না বাংলাদেশ চলচ্চিত্র উন্নয়ন করপোরেশনের (বিএফডিসি) কর্মকর্তা-কর্মচারীরা
টানা পাঁচ মাস ধরে বেতন পাচ্ছেন না বাংলাদেশ চলচ্চিত্র উন্নয়ন করপোরেশনের (বিএফডিসি) কর্মকর্তা-কর্মচারীরা। সরকারের অর্থ মন্ত্রণালয় থেকে সময়মতো টাকা না পাওয়ায় এফডিসির ২১২ জন কর্মকর্তা-কর্মচারীর বেতন আটকে গেছে বলে জানান তারা। তাই বেতন-ভাতার দাবিতে আজ এফডিসির জহির রায়হান কালার ল্যাবের সামনে মানববন্ধন করেছেন ওই কর্মচারীরা। মানবন্ধনে অংশ নিয়ে এক নারী কর্মকর্তা বলেন, আমাদের বাচ্চাদের স্কুল-কলেজের বেতন দিতে পারছি না। বাসা ভাড়া থেকে শুরু করে সব কিছুতেই সমস্যা দেখা দিয়েছে। আমরা চাই দ্রুত সমাধান হোক। বিষয়টি নিয়ে কথা হয় প্রতিষ্ঠানটির জনসংযোগ কর্মকর্তা হিমাদ্রি বড়ুয়ার সঙ্গে। তিনি বলেন, আমরা দ্রুত বিষয়টি সমাধানের চেষ্টা করছি। এরই মধ্যে সংশ্লিষ্ট দপ্তরে আবেদন জানানো হয়েছে। খোঁজ নিয়ে জানা গেছে, এফডিসির আয় কমে যাওয়ায় নিয়মিত বেতন হচ্ছে না।বিজ্ঞাপনঅথচ একসময় প্রতিষ্ঠানটি সরকারকে রাজস্বের জোগান দিত। এদিকে গত চার-পাঁচ বছরে অবসরে যাওয়া এফডিসির প্রায় ৭০ জন কর্মকর্তা-কর্মচারী গ্র্যাচুইটি বাবদ পাওনা প্রায় ১৫ কোটি টাকা এখনো বুঝে পাননি। বর্তমানে এফডিসি থেকে আয় হয় ৪৫ থেকে ৫০ লাখ টাকা। কিন্তু ব্যয় হয় প্রায় এক কোটি ১০ লাখ টাকা।",2,1.0,1.0,100.0
20051618,112,হরিয়ানায় হট্টগোল: লোকসভা নির্বাচনের মুখে ইস্তফা দিলেন মুখ্যমন্ত্রী মনোহর লাল খট্টর,"মঙ্গলবার সকালে মুখ্যমন্ত্রী মনোহর লাল খাট্টার এবং তার মন্ত্রিসভার পদত্যাগের পর ভারতের হরিয়ানা রাজ্যের রাজনৈতিক পটভূমি এখন উত্তাল। হরিয়ানায় বিজেপি- জেজেপি (জননায়ক জনতা পার্টি) জোট সরকার ছিল। ৯০টি আসন বিশিষ্ট হরিয়ানা বিধানসভার ৪০টি আসনেই ছিল বিজেপির সদস্য। সম্প্রতি লোকসভা নির্বাচনে আসন রফা নিয়ে জেজেপি-র সঙ্গে বিজেপির বিরোধের সূত্রপাত হয়। জেজেপি ১০টি আসনের মধ্যে ৩টি আসনের দাবি জানিয়েছে। কিন্তু, বিজেপি একটির বেশি ছাড়তে নারাজ। এখন থেকেই কোন্দল শুরু। লোকসভা নির্বাচনের আগে হরিয়ানায় এই জোট কোন্দল এবং হঠাৎ করে মুখ্যমন্ত্রী পদে মনোহর লাল খট্টরের ইস্তফা প্রদান স্বাভাবিকভাবেই বিজেপির কাছে অস্বস্তিদায়ক হয়ে উঠেছে।
সূত্র মারফত জানা গিয়েছে, আগামী লোকসভা ভোটে আসন রফা নিয়ে দুষ্যন্ত চৌতালার জননায়ক জনতা পার্টির সঙ্গে ব্যাপক সংঘাত তৈরি হয়েছে খট্টরের বিজেপির। এই পরিস্থিতিতে মঙ্গলবার সকালে রাজ্যপাল বান্দারু দাত্তারেয়ার কাছে পদত্যাগপত্র জমা দেন খট্টর। সূত্রগুলি এনডিটিভিকে জানিয়েছে সম্ভবত খাট্টার আজই শীর্ষ পদে ফিরতে পারেন।বিজ্ঞাপনতিনি বিজেপির সংখ্যা নিয়ে একটি নতুন সরকারের নেতৃত্ব দিতে পারেন। জেজেপি বিধায়ক - যোগী রাম সিহাগ, রাম কুমার গৌতম, ঈশ্বর সিং, রামনিবাস এবং দেবিন্দর বাবলি- এই পাঁচজন বিচ্ছিন্ন দল গঠন করে বিজেপিতে যোগ দিতে পারে, তবে তাদের মন্ত্রিত্ব দেওয়ার সম্ভাবনা কম। নতুন সরকারকে সম্ভবত সাতজন স্বতন্ত্র বিধায়কও সমর্থন করবেন। এছাড়াও শোনা যাচ্ছে, কুরুক্ষেত্রের সাংসদ নয়াব সিং সাইনি এবং কর্নালের লোকসভা সাংসদ সঞ্জয় ভাটিয়া - খট্টরের বিরুদ্ধে প্রতিদ্বন্দ্বিতায় রয়েছেন। আবার বেশ কিছু রিপোর্টের দাবি, শিবরাজ সিং চৌহান, বিপ্লব দেবের মতোই হরিয়ানার সদ্য প্রাক্তন হওয়া মুখ্যমন্ত্রী মনোহর খট্টর সম্ভবত লোকসভা ভোটে লড়তে পারেন। সেক্ষেত্রে তিনি করনাল আসন থেকে লড়তে পারেন।
এনডিটিভি জানিয়েছে যে বিজেপির রাজ্য নেতৃত্ব গুরুত্বপূর্ণ জাট সম্প্রদায়ের ভোট টানতে জেজেপির ক্ষমতা নিয়ে সন্দেহ প্রকাশ করেছে। জাঠ সমীকরণকে সামনে রেখে গত বছর বিজেপি মধ্যপ্রদেশ, রাজস্থান এবং ছত্তিশগড়ের জন্য তাদের তিনজন নতুন মুখ্যমন্ত্রীর নাম ঘোষণা করার ক্ষেত্রে সময় নিয়েছিল ।সদ্যই জোট নিয়ে দুষ্যন্ত চৌতালার সঙ্গে বৈঠকে বসার কথা ছিল অমিত শাহর। তবে শোনা যাচ্ছে, সেই সম্ভাবনা ক্ষীণ। সবমিলিয়ে হরিয়ানার রাজনৈতিক প্রেক্ষাপট ঘিরে টানটান উত্তেজনা জারি রয়েছে।
সূত্র : এনডিটিভ",2,1.0,1.0,100.0
20044768,90,ভারতে কথিত ৮ বাংলাদেশি গ্রেপ্তার,"অবৈধভাবে অবস্থানের কারণে ভারতের নাভি মুম্বইতে আটক করা হয়েছে কথিত ৮ বাংলাদেশিকে
অবৈধভাবে অবস্থানের কারণে ভারতের নাভি মুম্বইতে আটক করা হয়েছে কথিত ৮ বাংলাদেশিকে। সরকারি কর্মকর্তাদের উদ্ধৃত করে এ খবর দিয়েছে বার্তা সংস্থা পিটিআই। নাভি মুম্বই পুলিশের মানব পাচার বিরোধী এক সদস্য সোমবার সকালে বেলাপুর এলাকায় শাহবাজ হাউজিং কমপ্লেক্স ঘেরাও করেন। এসময় সেখান থেকে বাংলাদেশি ৫ নারী ও ৩ জন পুরুষকে চার বছর ধরে বেআইনিভাবে অবস্থান করার অভিযোগে আটক করা হয়। তাদের বয়স ২০ থেকে ৪০ বছরের মধ্যে। তাদেরকে গ্রেপ্তার দেখিয়ে পাসপোর্ট ও ফরেনার্স আইনের অধীনে মামলা হয়েছে।",2,1.0,1.0,100.0
20173069,398,"

পিরোজপুরে নৌকার পক্ষে কাজ করায় পিটিয়ে আহত
","পিরোজপুরের ইন্দুরকানীতে মো: আব্দুল হালিম হাওলাদার (৬৫) নামের এক আওয়ামী লীগ নেতাকে পিটিয়ে আহত করা হয়েছে। ঘটনাটি ঘটেছে রোববার রাতে পাড়েরহাট ইউনিয়নের উমেদপুর গ্রামে। হামলায় গুরুতর আহত ওই নেতা পিরোজপুর জেলা হাসপাতালে চিকিৎসাধীন রয়েছেন। তিনি উপজেলার পাড়েরহাট ইউনিয়ন আওয়ামী লীগের সহ-সভাপতি। প্রত্যক্ষদর্শী উমেদপুর এলাকার রাকিব শিকদার জানান, রাতে বেশ কয়েকজন অল্প বয়সী যুবক পাইপগানসহ বিভিন্ন ধরনের দেশীয় অস্ত্র নিয়ে হালিম হাওলাদের ওপর হামলা চালায়। এ সময় আমি তাকে মারতে বাধা দিলে তারা আমাকেও পাইপ দিয়ে আঘাত করার চেষ্টা করে। এ সময় আমি মোটরসাইকেল চালিয়ে সরে যেতে শুরু করলে তাদের পাইপের আঘাত আমার গাড়ির পেছনে লাগে। পরে আমি স্থানীয়দের নিয়ে এগিয়ে গেলে হামলাকারীরা পালিয়ে যায়।
আহত হালিম হাওলাদার জানান, তিনি গত দ্বাদশ সংসদ নির্বাচনে নৌকার প্রার্থীর পক্ষের কর্মী ছিলেন। গত রোববার স্থানীয় নবনির্বাচিত এমপি অ্যাড. শ.ম রেজাউল করিম ইন্দুরকানীর পাড়েরহাট ইউনিয়নের পাড়েরহাট বাজারে স্থানীয়দের সাথে শুভেচ্ছা বিনিময় করতে যান। এ সময় তিনি (হালিম হাওলাদর) তার সাথে ছিলেন। কিন্তু বাড়ি ফিরলেই সন্ধ্যায় গত সংসদ নির্বাচনের পরাজিত ঈগল প্রতীকের কর্মীরা তার ( হালিম হাওলাদর) ওপর হামলা করে। তিনি অরো জানান, নির্বাচনের শুরু থেকে নৌকার পক্ষে কাজ করায় ঈগল প্রতীকের লোকজন বিভিন্নভাবে হুমকি দিয়ে আসছে। ইন্দুরকানী থানার ভারপ্রাপ্ত কর্মকর্তা (ওসি) মো: কামরুজ্জামান তালুকদার জানান, আব্দুল হালিম হাওলাদারের ওপর হামলার সাথে জড়িতদের শনাক্ত ও আটকের চেষ্টা চলছে। পিরোজপুর-১ আসনের এমপি ও সাবেক মন্ত্রী শ ম রেজাউল করিম জানান, আব্দুল হালিম হাওলাদার নৌকার পক্ষে কাজ করেছে এ জন্য ঈগলের লোকজন তার ওপর ক্ষুব্ধ ছিল।
 
",2,1.0,1.0,100.0
20173039,394,"

প্রবাসী তিব্বত সরকারের জাতীয় অভ্যুত্থান দিবস উদযাপিত
","প্রবাসী তিব্বত সরকার রোববার ভারতের ধর্মশালায় তাদের ৬৫তম তিব্বত জাতীয় অভ্যুত্থান দিবস উদযাপন করেছে। এসময় তারা পরিবেশের জন্য ক্ষতিকর পানিবিদ্যুৎকেন্দ্র নির্মাণ প্রকল্পগুলো বন্ধ করা, আটক রাজবন্দীদের নিঃশর্ত মুক্তি দাবি করেন।
প্রবাসী তিব্বত সরকারের কেন্দ্রীয় তিব্বত প্রশাসন (সিটিএ), অস্ট্রেলিয়া ও জার্মানির বেশ কয়েকজন পার্লামেন্ট সদস্য এবং অন্যান্য সিনিয়র কর্মকর্তা অনুষ্ঠানে উপস্থিত ছিলেন। তারা মধ্যপন্থা অবলম্বনের ওপর জোর দেন।
অনুষ্ঠানে উপস্থিত অতিথিদের মধ্যে ছিলেন সিনের ডিন অ্যান্থনি স্মিথ, সিনেটর বেরোরাহ ম্যারি ও'নিল, এমপি মাইকেল ম্যাককরম্যাক, এমপি ডেভিড স্মিথ। আর জার্মান দলের নেতৃত্ব দেন এমপি মাইকেল কার্ল ব্র্যান্ড। তাইওয়ান ও থাইল্যান্ড থেকেও প্রতিনিধিরা এতে যোগ দেন।
সূত্র : এএনআই
",2,1.0,1.0,100.0
20051620,114,১৮ হাজার কোটি টাকা বরাদ্দ কমিয়ে সংশোধিত এডিপি অনুমোদন,"বরাদ্দ কমিয়ে জাতীয় অর্থনৈতিক পরিষদের (এনইসি) বৈঠকে মঙ্গলবার (১২ মার্চ) সংশোধিত বার্ষিক উন্নয়ন কর্মসূচি (আরএডিপি) অনুমোদন পেয়েছে। রাজধানীর শেরেবাংলা নগরের এনইসি সম্মেলনকক্ষে অনুষ্ঠিত বৈঠকে এ অনুমোদন দেওয়া হয়। এতে সভাপতিত্ব করেন প্রধানমন্ত্রী ও এনইসি চেয়ারপারসন শেখ হাসিনা।
বৈঠক শেষে ব্রিফিং করেন পরিকল্পনামন্ত্রী মেজর জেনারেল (অব.) আব্দুস সালাম। এ সময় পরিকল্পনা প্রতিমন্ত্রী শহীদুজ্জমান সরকার। ব্রিফিংয়ে উপস্থিত ছিলেন পরিকল্পনা বিভাগের সিনিয়র সচিব সত্যজিত কর্মকার, আইএমইডির সচিব আবুল কাশেম মো. মহিউদ্দিন, পরিসংখ্যান ও তথ্য ব্যবস্থাপনা বিভাগের সচিব ড. শাহনাজ আরেফিন, পরিকল্পনা কমিশনের সদস্য আব্দুল বাকী, এমদাদ উল্লাহ মিয়ান, ড. কাউসার আহমেদ প্রমুখ।
পরিকল্পনামন্ত্রী বলেন, প্রকল্প বাস্তবায়ন দ্রুত করতে নির্দেশ দিয়েছেন প্রধানমন্ত্রী। এ ছাড়া যেসব প্রকল্প অল্প বরাদ্দ শেষ করা যাবে, সেগুলোকে বরাদ্দ নিশ্চিত করতে বলেছেন প্রধানমন্ত্রী। প্রকল্পের মনিটরিং বাড়াতে মন্ত্রী ও সচিবদের নির্দেশনা দিয়েছেন প্রধানমন্ত্রী। পরিকল্পনামন্ত্রী বলেন, এটি চলমান প্রক্রিয়া। এ ক্ষেত্রে কোনো কোনো মন্ত্রণালয়ের বরাদ্দ বেড়েছে এবং যারা খরচ করতে পারেনি তাদেরও বরাদ্দ কমিয়ে দেওয়া হয়েছে।
এক প্রশ্নের জবাবে পরিকল্পনা প্রতিমন্ত্রী শহীদুজ্জামান বলেন, প্রকল্পের বাঁধা দূর করতে অনেক আলোচনা হয়েছে। এ জন্য মন্ত্রিপরিষদ সচিবের নেতৃত্বে প্রকল্প বাস্তবায়নের সক্ষমতা বাড়াতে রূপরেখা দিতে বলেছেন প্রধানমন্ত্রী।
পরিকল্পনা বিভাগের সিনিয়র সচিব সত্যজিত কর্মকার বলেন, সীমান্ত এলাকায় বাস্তবায়নাধীন দুটি প্রকল্প ছাড়া বাকি প্রকল্পগুলো অবশ্যই বাস্তবায়ন করতে হবে। এ বিষয়ে সব মন্ত্রী প্রধানমন্ত্রীর কাছে অঙ্গীকার করেছেন। আমরা যে লক্ষ্য নিয়েছি, সেগুলো শেষ হবে বলে আশা করছে।ব্রিফিংয়ে জানানো হয়, মূল এডিপি থেকে ১৮ হাজার কোটি টাকা কমিয়ে আরএডিপির আকার হয়েছে ২ লাখ ৪৫ হাজার কোটি টাকা। এর মধ্যে সরকারি তহবিলের ১ লাখ ৬১ হাজার ৫০০ কোটি টাকা, যা মোট বরাদ্দের ৬৫ দশমিক ৯২ শতাংশ। এ ছাড়া বৈদেশিক সহায়তা থেকে ৮৩ হাজার ৫০০ কোটি টাকা বা ৩৪ দশমিক ০৮ শতাংশ। যে পরিমণ অর্থ বাদ যাচ্ছে তার মধ্যে সরকারি তহবিলের সাড়ে ৭ হাজার কোটি এবং বৈদেশিক সহায়তা থেকে সাড়ে ১০ হাজার কোটি টাকা বাদ যাচ্ছে।
৫৮ মন্ত্রণালয় ও বিভাগের মধ্যে সংশোধিত এডিপিতে সরকারি তহবিলের ক্ষেত্রে ৩৬টির বরাদ্দ কমেছে। দুটির বরাদ্দ অপরিবর্তিত আছে এবং ২০টি মন্ত্রণালয় ও বিভাগের বরাদ্দ বেড়েছে। এদিকে সর্বোচ্চ বরাদ্দ পাওয়া ১০টি মন্ত্রণালয় ও বিভাগ হচ্ছে, বরাদ্দের ক্রম অনুসারে স্থানীয় সরকার বিভাগ, সড়ক পরিবহণ ও মহাসড়ক বিভাগ, বিদ্যুৎ বিভাগ, রেলপথ মন্ত্রণালয়, পানিসম্পদ মন্ত্রণালয়, বিজ্ঞান ও প্রযুক্তি মন্ত্রণালয়, স্বাস্থ্যসেবা বিভাগ, প্রাথমিক ও গণশিক্ষা মন্ত্রণালয়, সেতু বিভাগ এবং নৌপরিবহণ মন্ত্রণালয়। এসবের অনুকূলে বরাদ্দ দেওয়া হবে মোট সংশোধিত এডিপির ৬৬ দশমিক ৪৮ শতাংশ।
এনইসি সভা সূত্র জানায়, চলতি অর্থবছরের সংশোধিত এডিপিতে বরাদ্দসহ মোট প্রকল্প থাকছে ১ হাজার ৫৮০টি। এর মধ্যে বিনিয়োগ ১ হাজার ৩৩৮টি, সম্ভাব্যতা সমীক্ষা ৩৫টি, কারিগরি সহায়তা ১১৫টি এবং সম্পূর্ণ নিজস্ব অর্থায়নে বাস্তবায়নাধীন প্রকল্প ৯২টি প্রকল্প। তবে মূল এডিপিতে মোট প্রকল্প সংখ্যা আছে ১ হাজার ৩৪০টি। ফলে তুলনামূলক বৃদ্ধি পাচ্ছে ২৪২টি প্রকল্প।
সূত্র জানায়, চলতি অর্থবছরের সংশোধিত এডিপিতে যে মোট বরাদ্দ দেওয়া হয়েছে তার মধ্যে ১৫টি সেক্টরের আওতায় প্রকল্পের জন্য বরাদ্দ দেওয়া হচ্ছে ২ লাখ ২৩ হাজার ৫৫৩ কোটি টাকা। এ ছাড়া ৯টি উন্নয়ন সহায়তা খাতে মোট বরাদ্দ হচ্ছে ৩ হাজার ৩৯০ কোটি টাকা এবং বিশেষ প্রয়োজনে উন্নয়ন সহায়তা খাতের থাকছে ১৮ হাজার ৫৬ কোটি ৯৭ লাখ টাকা। এসব মিলে মোট বরাদ্দ দাঁড়ায় ২ লাখ ৪৫ হাজার কোটি টাকা। পাশাপাশি এ হিসাবের বাইরে বিভিন্ন স্বায়ত্তশাসিত সংস্থা ও করপোরেশনের নিজস্ব অর্থায়নে বাস্তবায়নাধীন প্রকল্পের জন্য বরাদ্দ দেওয়া হয়েছে ৯ হাজার ৩৯১ কোটি ৬৪ লাখ টাকা। তবে এসব কিছু মিলিয়ে হিসাব করলে মোট সংশোধিত এডিপির আকার হয়েছে ২ লাখ ৫৪ হাজার ৩৯১ কোটি ৬৪ লাখ টাকা। এর মধ্যে সরকারি তহবিলের ১ লাখ ৬৯ কোটি ৭০২ লাখ টাকা এবং বৈদেশিক সহায়তার ৮৪ হাজার ৬৮৯ কোটি ৪৮ লাখ টাকা।
চলতি অর্থবছরের সংশোধিত এডিপিতে মূল এডিপির তুলনায় প্রকল্প সমাপ্তর লক্ষ্য কমেছে। এক্ষেত্রে এডিপিতে ৩৪৬টি শেষ করার কথা ছিল। এর মধ্যে বিনিয়য়োগ ২৮৭, সম্ভাব্যতা সমীক্ষা ১৭টি, কারিগরি সহায়তা ৩২টি এবং নিজস্ব অর্থায়নের ১০টি প্রকল্প। কিন্তু সংশোধিত এডিপিতে শেষ করার প্রকল্পের লক্ষ্য ধরা হচ্ছে ৩৩২টি। এর মধ্যে বিনিয়োগ ২৭১টি, সম্ভাব্যতা সমীক্ষা ১৯টি, কারিগরি সহায়তা ২৯ এবং স্ব অর্থায়নের ১৩টি প্রকল্প রয়েছে। ফলে তুলনামূলক এ ক্ষেত্রে প্রকল্প কমছে ১৪টি প্রকল্প। পাবলিক প্রাইভেট পার্টনারশিপে (পিপিপি) ৭৬টি প্রকল্পের তালিকা যুক্ত হচ্ছে সংশোধিত এডিপিতে। মূল এডিপিতে এ সংখ্যা ছিল ৭৯টি। ফলে কমছে ৩টি প্রকল্প। এ ছাড়া জলবায়ু পরিবর্তন ট্রাস্ট ফান্ডের প্রকল্প থাকছে ৩১২টি। সংশোধিত এডিপিতে নতুন অননুমোদিত প্রকল্প যুক্ত হচ্ছে ৭৫৭টি, বৈদেশিক সহায়তার সুবিধার্থে অননুমোদিত প্রকল্প ২৩২টি এবং স্বায়ত্তশাসিত সংস্থার নিজস্ব অর্থায়নে বাস্তবায়নের জন্য প্রকল্প থাকছে ৪০টি।",2,1.0,1.0,100.0
20051621,115,রোজায় স্কুল খোলা রাখার বিষয়ে যা জানাল দুই মন্ত্রণালয়,"প্রাথমিক ও গণশিক্ষা মন্ত্রণালয় এবং শিক্ষা মন্ত্রণালয় জানিয়েছে, দেশের মাধ্যমিক পর্যায়ের স্কুলগুলো ২৫ মার্চ পর্যন্ত খোলা থাকবে। আর সরকারি প্রাথমিক স্কুলগুলো রমজানের প্রথম ১০ দিন, অর্থাৎ ২১ মার্চ পর্যন্ত খোলা থাকবে।স্কুল খোলা রাখার বিষয়ে মন্ত্রণালয়ের আগের সিদ্ধান্তই আনুষ্ঠানিকভাবে আবার জানানো হলো। দুই মন্ত্রণালয়ের জনসংযোগ দপ্তর থেকে আনুষ্ঠানিকভাবে আজ এ সিদ্ধান্ত জানানো হয়। 
পবিত্র রমজানে বিদ্যালয় খোলা রাখার সিদ্ধান্ত স্থগিত করে হাইকোর্টের দেওয়া আদেশ আজ মঙ্গলবার স্থগিত করেছেন আপিল বিভাগ। এর পর মন্ত্রণালয়গুলো তাদের সিদ্ধান্তের কথা আনুষ্ঠানিকভাবে জানায়।
এক রিটের প্রাথমিক শুনানি নিয়ে গত রোববার হাইকোর্টের একটি দ্বৈত বেঞ্চ রুল দিয়ে পবিত্র রমজানের প্রথম ১০ দিন সরকারি প্রাথমিক বিদ্যালয় এবং সরকারি-বেসরকারি নিম্নমাধ্যমিক ও মাধ্যমিক বিদ্যালয়ে শ্রেণি কার্যক্রম ১৫ দিন চালু রাখার সিদ্ধান্ত দুই মাসের জন্য স্থগিত করেন।
হাইকোর্টের আদেশ স্থগিত চেয়ে রাষ্ট্রপক্ষ আপিল বিভাগে আবেদন করে, যা গতকাল সোমবার চেম্বার আদালতে শুনানির জন্য ওঠে। চেম্বার আদালত রাষ্ট্রপক্ষের আবেদনটি আজ বেলা সাড়ে ১১টায় আপিল বিভাগের পূর্ণাঙ্গ বেঞ্চে শুনানির জন্য পাঠান। সে অনুসারে আবেদনের ওপর আজ শুনানি হয়।
গত ৮ ফেব্রুয়ারি এক প্রজ্ঞাপনে রমজানের সময় ১৫ দিন সরকারি-বেসরকারি নিম্নমাধ্যমিক ও মাধ্যমিক বিদ্যালয়ে শ্রেণি কার্যক্রম চালু রাখার কথা বলা হয়।
অন্যদিকে রমজানের প্রথম ১০ দিন সরকারি প্রাথমিক বিদ্যালয়ে পাঠদান কার্যক্রম চালু রাখার জন্য প্রয়োজনীয় ব্যবস্থা নিতে বলা হয় প্রাথমিক ও গণশিক্ষা মন্ত্রণালয়ের পক্ষ থেকে।",2,1.0,1.0,100.0
20051324,103,এনইসিতে ২ লাখ ৪৫ হাজার কোটি টাকার আরএডিপি অনুমোদন,"চলতি অর্থবছরের সংশোধিত বার্ষিক উন্নয়ন কর্মসূচির (আরএডিপি) আকার ১৮ হাজার কোটি টাকা কমিয়ে দুই লাখ ৪৫ হাজার কোটি টাকা অনুমোদন দেয়া হয়েছে।
মঙ্গলবার শেরে বাংলা নগরের এনইসি সম্মেলন কক্ষে জাতীয় অর্থনৈতিক পরিষদের (এনইসি) সভায় আরএডিপি অনুমোদন করেন প্রধানমন্ত্রী ও এনইসি চেয়ারপারসন শেখ হাসিনা। সভা শেষে সাংবাদিকদের বিস্তারিত তুলে ধরেন পরিকল্পনামন্ত্রী আব্দুল সালাম, পরিকল্পনা প্রতিমন্ত্রী শহিদুজ্জামান সরকার ও পরিকল্পনা সচিব সত্যজিৎ কর্মকার।
তারা জানান, চলতি অর্থবছরের সংশোধিত বার্ষিক উন্নয়ন কর্মসূচির (আরএডিপি) আকার ১৮ হাজার কোটি টাকা কমিয়ে ২ লাখ ৪৫ হাজার কোটি টাকা অনুমোদন দেওয়া হয়েছে। মূল এডিপি ছিল দুই লাখ ৬৩ হাজার কোটি টাকা। সংশোধিত এডিপিতে বৈদেশিক অংশে কমছে ১০ হাজার ৫০০ কোটি টাকা। আর সরকারের অংশে কমছে সাড়ে সাত হাজার কোটি টাকা। মূল এডিপিতে যেখানে এক হাজার ৩৪০টি প্রকল্প ছিল, তা সংশোধিত এডিপিতে বাড়িয়ে এক হাজার ৫৮০টি করা হচ্ছে।",2,1.0,1.0,100.0
20044766,88,উত্তরায় কাঁচাবাজারে ভয়াবহ আগুন নিয়ন্ত্রণে,"রাজধানীর উত্তরা ১১ নম্বর সেক্টরের কাঁচাবাজার মার্কেটে ভয়াবহ অগ্নিকাণ্ডের ঘটনা ঘটেছে। এতে পুড়ে গেছে বেশ কয়েকটি দোকান।সোমবার দিবাগত রাত ২টা ৫ মিনিটে ওই মার্কেটে অগ্নিকাণ্ডের সংবাদ পায় ফায়ার সার্ভিস। সেখানে ধাপে ধাপে ফায়ার সার্ভিসের ১০টি ইউনিট পাঠানো হয়। রাত ৩টা ৪০ মিনিটে আগুন নিয়ন্ত্রণে আসে।
ফায়ার সার্ভিস সদর দপ্তরের ডিউটি অফিসার রাকিবুল হাসান বিষয়টি গণমাধ্যমকে নিশ্চিত করেন এবং জানান অগ্নিকাণ্ডের সূত্রপাত ও ক্ষয়ক্ষতির পরিমাণ এখনো জানা যায়নি। এছাড়া হতাহতের সংবাদ পাওয়া যায়নি।স্থানীয় ও প্রত্যক্ষদর্শীরা জানান, মার্কেটে কাঁচাবাজার ছাড়াও লেপ-তোশক এবং ফার্নিচারের দোকান ছিল। যেগুলো আগুন লাগার কিছুক্ষণের মধ্যে পুড়ে গেছে।",2,1.0,1.0,100.0
20173033,392,"

উত্তরায় কাঁচাবাজারে ভয়াবহ আগুন নিয়ন্ত্রণে
","রাজধানীর উত্তরা ১১ নম্বর সেক্টরের বাজারের পাশে কাঁচাবাজারের আগুন নিয়ন্ত্রণে এসেছে। ফায়ার সার্ভিসের ১০টি ইউনিট ৪০ মিনিটের চেষ্টায় আগুন নিয়ন্ত্রণ আনে।
সোমবার (১১ মার্চ) রাত ২টা ৫ মিনিটে দিকে এ আগুন লাগে। তবে তার আগেই বেশ কয়েকটি দোকান পুড়ে ছাই হয়ে গেছে বলে প্রাথমিকভাবে জানা গেছে।
তবে কীভাবে আগুন লেগেছে তা এখনো জানা যায়নি। 
ফায়ার সার্ভিসের ডিউটি অফিসার রাকিব হাসান বিষয়টি নিশ্চিত করে জানান, রাত ২টা ৫ মিনিটে জমজম টাওয়ারের পাশে অবস্থিত কাঁচাবাজারে আগুন লাগে। ফায়ার সার্ভিসের ১০টি ইউনিট আগুন নিয়ন্ত্রণে কাজ করছে।
প্রত্যক্ষদর্শীরা জানিয়েছেন, রাত ২টার দিকে কাঁচাবাজারে আগুন লাগে। এখানে মুদি, ফার্নিচারসহ লেপ-তোশকের কয়েকটি দোকান ছিল। যেগুলো সম্পূর্ণ পুড়ে গেছে।
",2,1.0,1.0,100.0
20051622,116,ঘরের ভেতর সিসি ক্যামেরা নিষিদ্ধ করল এয়ারবিএনবি,"রুম-ফ্ল্যাট শেয়ারিং সেবার কোম্পানি এয়ারবিএনবি বিশ্বজুড়ে তাদের অ্যাপের মাধ্যমে ভাড়া নেওয়া ঘর বা বাসার ভেতরে সিসি ক্যামেরা রাখার ওপর নিষেধাজ্ঞা দিয়েছে। কোম্পানির সেবার নীতিমালায় আনা এই পরিবর্তন চলতি মার্চ মাসের শেষেই কার্যকর হবে বলে এক প্রতিবেদনে জানিয়েছে বিবিসি। 
বিবিসি লিখেছে, যুক্তরাষ্ট্রের জনপ্রিয় কমেডি শো স্যাটারডে নাইট লাইভে এয়ারবিএনবির একটি ব্যাঙ্গাত্মক বিজ্ঞাপন দেখানোর এক সপ্তাহের মাথায় কোম্পানির নীতিমালায় এ পরিবর্তনের ঘোষণা এলো। ওই বিজ্ঞাপনে টয়লেটেও লুকানো ক্যামেরা থাকার কথা বলা হয়। স্যাটারডে নাইট লাইভের ওই অংশটি ইউটিউবে দেখা হয়েছে ১ কোটি ৪০ লাখ বার।
এয়ারবিএনবি বলছে, সিকিউরিটি ক্যামেরা নিয়ে নিয়ম আরও ‘সহজ’ করার পাশাপাশি অতিথিদের ব্যক্তিগত গোপনীয়তাকে অগ্রাধিকার দিতেই নীতিমালায় এ পরিবর্তন। ঘরের ভেতর এসব নজরদারি ক্যামেরার উপস্থিতি নিয়ে বেশ কিছু দিন ধরেই উদ্বেগ জানিয়ে আসছিলেন এয়ারবিএনবি অ্যাপ ব্যবহারকারীরা।
কোম্পানির কমিউনিটি পলিসি অ্যান্ড পার্টনারশিপ বিভাগের প্রধান, জুনিপার ডাউনস এক বিবৃতিতে বলেন, আমাদের অতিথি, হোস্ট এবং গোপনীয়তা বিশেষজ্ঞদের সঙ্গে পরামর্শ করেই নীতিমালায় এ পরিবর্তন আনা হয়েছে। পুরো বিশ্বে আমাদের কমিউনিটির সবার জন্য এই নিয়মগুলো যথাযথ হচ্ছে কিনা, তা বুঝতে আমরা নিয়মিত মতামত নিয়ে যাব।
এয়ারবিএনবির বর্তমান নীতিমালায় শোবার ঘর বা বাথরুমের মতো জায়গায় সিকিউরিটি ক্যামেরা রাখার সুযোগ নেই। তবে লিভিংরুম ও হলওয়ের মতো জায়গায়, যেখানে সবার যাতায়াত থাকে, সেখানে সিসি ক্যামেরা ব্যবহারের অনুমতি রয়েছে। তবে হোস্টকে সেই ক্যামেরা এবং তার অবস্থানের কথা অবশ্যই জানিয়ে রাখতে হয়। নতুন নিয়মে সেই সুযোগ আর থাকছে না।
বাড়ির ভেতরের দিকে মুখ করা কোনো ক্যামেরা যদি বাড়ির বাইরে থাকে, নতুন নীতিমালায় সেগুলোও নিষিদ্ধ করা হয়েছে। তবে ডোরবেল ক্যামেরা এবং বাসার কমন এরিয়ায় নয়েজ মনিটর রাখার সুযোগ বহাল রাখা হয়েছে। হোস্টকে তার বাসার বিবরণে অবশ্যই সেসব ডিভাইসের অবস্থান স্পষ্টভাবে জানিয়ে রাখতে হবে। ",2,1.0,1.0,100.0
20173091,401,"

প্রধানমন্ত্রীর প্রেস সচিব ইহসানুল করিমের জানাজা অনুষ্ঠিত
","প্রধানমন্ত্রীর প্রেস সচিব বীর মুক্তিযোদ্ধা ইহসানুল করিমের (হেলাল) নামাজে জানাজা অনুষ্ঠিত হয়েছে। গতকাল সোমবার বেলা ১১টায় জাতীয় প্রেস ক্লাবের টেনিস গ্র্যাউন্ডে তার নামাজে জানাজা অনুষ্ঠিত হয়।এর আগে এই বীর মুক্তিযোদ্ধাকে জেলা প্রশাসনের পক্ষ থেকে রাষ্ট্রীয়ভাবে সম্মান প্রদর্শন করতে গার্ড অব অনার প্রদান করা হয়। জানাজার আগে তার ছেলে আভাস বলেন, আমার বাবা সাংবাদিক পরিবারের একজন সদস্য ছিলেন। তিনি যদি কারো মনে কষ্ট দিয়ে থাকেন আমি তার পক্ষ থেকে ক্ষমা চাচ্ছি। জানাজার নামাজ শেষে কফিনে ফুলেল শ্রদ্ধা জানায় রাষ্ট্রপতির কার্যালয়, প্রধানমন্ত্রীর কার্যালয়, জাতীয় প্রেস ক্লাব, ঢাকা রিপোর্টার্স ইউনিটি, বাংলাদেশ ফেডারেল সাংবাদিক ইউনিয়ন, ঢাকা সাংবাদিক ইউনিয়নসহ বিভিন্ন সংগঠন।ইহসানুল করিম ১০ মার্চ রাত ৮টার দিকে বঙ্গবন্ধু শেখ মুজিব মেডিক্যাল বিশ্ববিদ্যালয়ে (বিএসএমএমইউ) চিকিৎসাধীন অবস্থায় মারা যান। বেশ কিছুদিন ধরে তিনি অসুস্থ ছিলেন। রাষ্ট্রপতি মো: সাহাবুদ্দিন, প্রধানমন্ত্রী ও আওয়ামী লীগ সভাপতি শেখ হাসিনা ইহসানুল করিমের মৃত্যুতে গভীর শোক জানিয়েছেন। বিজ্ঞপ্তি।
",2,1.0,1.0,100.0
20173037,393,"

বান্দরবানে ফের আশ্রয় বিজিপির ১৭৫ জনের 	
রাখাইনে আরাকান আর্মির হামলায় জান্তার কর্নেল নিহত
","মিয়ানমারে বিচ্ছিন্নতাবাদী গোষ্ঠী আরাকান আর্মির তাড়া খেয়ে প্রাণ বাঁচাতে এবার দেশটির সীমান্তরক্ষী বর্ডার গার্ড পুলিশ-বিজিপির ১৭৫ সদস্য বাংলাদেশে আশ্রয় নিয়েছে। গতকাল সোমবার বান্দরবানের নাইক্ষ্যংছড়ি উপজেলার জামছড়ি সীমান্ত দিয়ে তারা বাংলাদেশে অনুপ্রবেশ করে। পরে তাদের নিরস্ত্র করে বাংলাদেশ বর্ডার গার্ড-বিজিবি। এদের মধ্যে সকালে ২৯ জন এবং বিকেলে আরো ১৪৬ জন আশ্রয় গ্রহণ করে সীমান্তে। এর মধ্যে একজন গুলিবিদ্ধ ও অন্য একজন আহত রয়েছেন। সকালে আশ্রয় নেয়া ২৯ জনকে নাইক্ষ্যংছড়ি ব্যাটালিয়ন সদরে নিয়ে আসা হয়েছে। অন্যদেরও পর্যায়ক্রমে সেখানে নিয়ে আসা হচ্ছে বলে জানা গেছে। এ দিকে মিয়ানমারের রাখাইনে জান্তা বাহিনীর সাথে আরাকান আর্মির তুমুল যুদ্ধ চলছে। গত চার দিনে বেশ কিছু ঘাঁটিসহ জান্তা প্রতিপক্ষের হামলায় তাদের একজন লে. কর্নেলকে হারিয়েছে।
স্থানীয়রা জানান, সীমান্তের ৪৫ নং পিলার এলাকার জামছড়ি দিয়ে সকালে ২৯ জন বিজিপি সদস্য প্রবেশ করে। তাদের নিরস্ত্র করে নিরাপদ জায়গায় রাখা হয়। পরে বিকেলে নতুন করে ১৪৬ জন অনুপ্রবেশ করে। এ ঘটনায় বিজিবির নাইক্ষ্যংছড়ি ব্যাটালিয়নের অধিনায়কসহ ঊর্ধ্বতন কর্মকর্তারা এলাকা পরিদর্শন করেছেন। নতুন করে অনুপ্রবেশ করা বিজিপি সদস্যদের কোথায় রাখা হবে সে বিষয়ে জানা যায়নি। বিজিবি ও স্থানীয়রা জানিয়েছে, মিয়ানমারের ঢেকুবুনিয়ার অভ্যন্তরে সে দেশের বিচ্ছিন্নতাবাদী আরাকান আর্মির সাথে সংঘর্ষে টিকতে না পেরে বিজিপি সদস্যরা বাংলাদেশের সীমান্তের নো ম্যান্স ল্যান্ডে আশ্রয় নেয়। পরে জামছড়ি বিজিবি ক্যাম্পের সদস্যরা তাদের নিরস্ত্র করে বাংলাদেশের অভ্যন্তরে আশ্রয় দেয়। বান্দরবানের জেলা প্রশাসক শাহ্ মোজাহিদ উদ্দিন জানিয়েছেন, সকালে সীমান্ত দিয়ে ২৯ জন বিজিপি সদস্য বাংলাদেশে আশ্রয় নেয়। আর ১৪৬ জনের আশ্রয় নেয়ার বিষয়ে এখনো আমাদের কাছে তথ্য আসেনি। তবে বিজিবির ঊর্ধ্বতন কর্মকর্তারা ১৭৫ জনের আশ্রয় নেয়ার কথা স্বীকার করেছেন। গতকাল সকালে আশ্রয় নেয়ার বিষয়টি গণমাধ্যমকে নিশ্চিত করেন বিজিবির জনসংযোগ কর্মকর্তা মো: শরীফুল ইসলাম। তিনি জানান, বিজিবির নাইক্ষ্যংছড়ি ব্যাটালিয়নের (১১ বিজিবি) অধীনস্থ জামছড়ি বিওপির অধীন সীমান্ত এলাকা দিয়ে মিয়ানমারের সীমান্তরক্ষী বাহিনীর অংথাপায়া ক্যাম্প থেকে ২৯ জন বিজিপি সদস্য বাংলাদেশে আশ্রয় নেন। উল্লেখ্য, মিয়ানমারে সঙ্ঘাতের জেরে গত ফেব্রুয়ারিতে আরাকান আর্মির আক্রমণের মুখে টিকতে না পেরে বাংলাদেশে আশ্রয় নেয় মিয়ানমারের সীমান্তরক্ষী বাহিনীর সদস্যসহ (বিজিপি) ৩৩০ জন। পরে ১৫ ফেব্রুয়ারি কক্সবাজারের উখিয়া ইনানী নৌবাহিনীর জেটিঘাট থেকে জাহাজে করে তাদের মিয়ানমারে ফেরত পাঠানো হয়।
জানা গেছে, কক্সবাজারের টেকনাফ সীমান্তের ওপারে টানা দুই সপ্তাহ থেমে থেমে গোলাগুলি ও মর্টার শেলের বিস্ফোরণ চলছে। তীব্র বিস্ফোরণে কেঁপে উঠছে সীমান্তের টেকনাফ এলাকার ঘরবাড়ি। সীমান্তের ওপারে ভারী অস্ত্রের টানা ব্যবহার টেকনাফবাসীর আতঙ্ক আরো বাড়িয়েছে। অনেকটাই থমকে গেছে জনজীবন। কাজে যেতে পারছেন না শ্রমজীবীরা। সীমান্তের কাছের লোকজন ঘরের বাইরেও বের হচ্ছেন সাবধানে। আরাকান আর্মির হাতে জান্তার কর্নেল নিহত : মিয়ানমারের বিভিন্ন রাজ্যে দেশটির স্থানীয় বিদ্রোহী গোষ্ঠীগুলোর হামলায় ব্যাপক ক্ষয়ক্ষতি ও প্রাণহানির শিকার হয়েছেন জান্তা সৈন্যরা। দেশটির কয়েকটি অঞ্চলে জান্তাবিরোধী পিপলস ডিফেন্স ফোর্সেস (পিডিএফ) ও জাতিগত সশস্ত্র সংগঠনগুলো (ইএও) হামলা বৃদ্ধি করায় গত চার দিনে মিয়ানমার জান্তা একজন লেফটেন্যান্ট কর্নেলসহ বেশ কয়েকজন সৈন্য এবং কৌশলগত ঘাঁটির নিয়ন্ত্রণ হারিয়েছে।
গতকাল সোমবার থাইল্যান্ডভিত্তিক মিয়ানমারের সংবাদমাধ্যম দ্য ইরাবতির খবরে বলা হয়েছে, পশ্চিমাঞ্চলীয় রাখাইন, কাচিন, স্যাগাইং ও মান্দালয় অঞ্চলে এসব হামলার ঘটনা ঘটেছে। পিডিএফ ও ইএওর হামলায় জান্তার ক্ষয়ক্ষতির তথ্য সংগ্রহ করেছে ইরাবতি। তবে সামরিক বাহিনীর হতাহতের তথ্য স্বাধীনভাবে যাচাই করা যায়নি বলে জানিয়েছে দেশটির এই সংবাদমাধ্যম।রাখাইনের জাতিগত সশস্ত্র বিদ্রোহী গোষ্ঠী আরাকান আর্মি (এএ) বলেছে, শুক্রবার রাখাইন রাজ্যের মিনবিয়া শহরে জান্তা বাহিনীর নবম সেন্ট্রাল মিলিটারি ট্রেনিং স্কুল থেকে পালিয়ে আসা সৈন্যদের ওপর হামলা চালিয়েছে এএ যোদ্ধারা। হামলায় জান্তার লেফটেন্যান্ট কর্নেল ইয়ে তুত উইন এবং অন্যান্য কয়েকজন সৈন্য নিহত হয়েছেন।১০ দিনের তীব্র লড়াইয়ের পর আরাকান আর্মির সদস্যরা গত ফেব্রুয়ারির শেষের দিকে স্কুলটির দখল নেয়। আরাকান আর্মির যোদ্ধাদের হামলার মুখে শহরটি ছেড়ে পালিয়ে যেতে বাধ্য হয় জান্তা সৈন্যরা। পরে ওই শহরে নিহত লেফটেন্যান্ট কর্নেল ও তার বাহিনীর হাতে আটক হওয়া ২০ জন গ্রামবাসীকে উদ্ধার করে এএ যোদ্ধারা।
শনিবার রাখাইনের রাথেডং ও রামরি শহরে আকাশ, সমুদ্র ও স্থলপথে জান্তা বাহিনী বোমা হামলা চালিয়েছে বলে জানিয়েছে এএ। স্থানীয় বাসিন্দারা বলেছেন, জাতিগত সশস্ত্রগোষ্ঠী কাচিন ইন্ডিপেন্ডেন্স আর্মি (কেআইএ) ও মিত্র প্রতিরোধ গোষ্ঠীগুলো ১৩ দিনের টানা হামলার পর শনিবার কাচিন রাজ্যের হপাকান্ত শহরের একটি সামরিক ঘাঁটি দখল করেছে। হপাকান্তের তর মা খান গ্রামের কাছে কৌশলগত পাহাড়ের চূড়ায় এই ঘাঁটিটির অবস্থান। ঘাঁটি রক্ষায় ব্যর্থ হওয়ার পর জান্তা সৈন্যরা ওই এলাকায় ব্যাপক কামানের গোলা নিক্ষেপ ও বিমান হামলা চালিয়েছে। পরে শনিবার কেআইএর কর্মকর্তাদের সাথে সমঝোতার পর জান্তা সৈন্যরা অস্ত্র রেখে ঘাঁটি ছেড়ে চলে যান বলে কেআইএর একটি ঘনিষ্ঠ সূত্র দ্য ইরাবতিকে জানিয়েছে। গত সপ্তাহ থেকে কাচিন রাজ্যজুড়ে জান্তার সামরিক ঘাঁটি লক্ষ্য করে হামলা বৃদ্ধি করেছে কেআইএ। ওই রাজ্যে এখন পর্যন্ত এক ডজনেরও বেশি জান্তা ঘাঁটি দখলে নিয়েছে কেআইএ যোদ্ধারা।
",2,1.0,1.0,100.0
20051322,101,সর্বোচ্চ বিচারঙ্গনের আইনজীবীদের মর্যাদা ধুলোয় মিশিয়ে দিয়েছে সরকার: রিজভী,"বিএনপির সিনিয়র যুগ্ম মহাসচিব রুহুল কবির রিজভী বলেছেন, দেশের সর্বোচ্চ বিচারঙ্গনের আইনজীবীদের মর্যাদাও ধুলোয় মিশিয়ে দিয়েছে সরকার। অবিলম্বে সুপ্রিম কোর্ট বার এসোসিয়েশনের নির্বাচন বাতিল করে পুনর্নির্বাচনের দাবি জানিয়ে তিনি বলেন, রাজসিংহাসন দখলে রেখে অনন্তকাল অবৈধভাবে ক্ষমতায় থাকার অসৎ অভিপ্রায়ে আওয়ামী লীগ রাষ্ট্রের সমস্ত প্রতিষ্ঠান, আইন আদালত, পুলিশ, সিভিল প্রশাসন সবকিছু মুঠোয় পুরে দুমড়ে মুচড়ে ফেলেছে। দেশের নির্বাচন ব্যবস্থাকে পাঠিয়েছে কবরে। যেখানেই ভোট, সেখানেই আওয়ামী ভোট ডাকাত—সেখানেই সন্ত্রাস! দেশের সর্বোচ্চ আদালতের আইনজীবীদের সংগঠনও তাদের কালো থাবায় বিপর্যস্ত। এভাবে চলতে থাকলে দেশকে ভয়ানক গৃহযুদ্ধের দিকে ঠেলে দেয়া হবে। সরকারের হাতের মুঠোয় রয়েছে ধ্বংসের শক্তি।
আজ মঙ্গলবার দুপুরে রাজধানীর নয়াপল্টনে বিএনপির কেন্দ্রীয় কার্যালয়ে এক সংবাদ সম্মেলনে রিজভী এসব কথা বলেন।তিনি বলেন, লন্ডভন্ড নির্বাচনী ব্যবস্থা ও পেশিশক্তির উন্মত্ততার হিংস্র প্রতিফলন দেশের জনগণ অবলোকন করলো সুপ্রিম কোর্ট অঙ্গনেও। রাষ্ট্রক্ষমতা দখলে রাখতে আওয়ামী লীগ যে সকল কূটকৌশল অবলম্বন করছে তার সবকিছুই তারা সদ্য সমাপ্ত সুপ্রিম কোর্ট আইনজীবী সমিতি নির্বাচনে প্রয়োগ করেছে। গত ৬ এবং ৭ মার্চ অনুষ্ঠিত বাংলাদেশ সুপ্রিম কোর্ট আইনজীবী সমিতি নির্বাচনে নজিরবিহীন ভোট জালিয়াতি, কারচুপি, আওয়ামী লীগের প্রার্থীর সাথে যুবলীগের কামড়া—কামড়ি, হাঙ্গামা, সংঘর্ষ, অস্ত্রের মুখে যুবলীগের চেয়ারম্যান শেখ ফজলে শামস পরশের স্ত্রী স্বতন্ত্র প্রার্থী নাহিদ সুলতানা যুথিকে সম্পাদক পদে নির্বাচিত ঘোষণা, পরে আবার শেখ হাসিনা ও মেয়র তাপসের প্রার্থীকে সম্পাদক পদে বিজয়ী ঘোষণার মাধ্যমে দেশের সর্বোচ্চ আইনঙ্গনের আইনজীবীদের মর্যাদা ধুলোয় লুটিয়ে দিয়েছে। ওরা হিংসা—প্রতিহিংসার পথে দেশের রাজনীতিকে উপসংহারহীন পরিস্থিতির দিকে ঠেলে নিয়ে যাচ্ছে।
রিজভী বলেন, এই ভোট জালিয়াতি ও নিজেদের অপকর্মের ঘটনা থেকে মানুষের দৃষ্টি সরাতে জাতীয়তাবাদী আইনজীবী ঐক্য প্যানেলের সম্পাদক প্রার্থী ব্যারিস্টার রুহুল কুদ্দুস কাজলকে সম্পূর্ণ পূর্বপরিকল্পিত মিথ্যা সাজানো মামলায় গ্রেফতার করে রিমান্ডে নেওয়া হয়েছে। ফলাফল গণনা নাটকের নামে জালিয়াতি করে ব্যারিস্টার রুহুল কুদ্দুস কাজলকে হারিয়ে শেখ হাসিনা ও যুবলীগের চেয়ারম্যান পরশের আপন ভাই মেয়র তাপসের প্রার্থী শাহ মঞ্জুরুল হককে বিজয়ী ঘোষণা করা হয়েছে।
সুপ্রিমকোর্টের নির্বাচনে ভোটে যার সেক্রেটারি নির্বাচিত হওয়ার কথা তাকে পুরা হয়েছে জেলে! আর যার নিশ্চিত পরাজিত হওয়ার কথা তাকে শেখ হাসিনার নির্দেশে বসানো হয়েছে সম্পাদকের চেয়ারে।বিজ্ঞাপনব্যারিস্টার রুহুল কুদ্দুস কাজলকে যে মামলায় আটক করা হয়েছে সেই মামলায় এক নম্বর আসামি যুবলীগের চেয়ারম্যান শেখ ফজলে শামস পরশের স্ত্রী নাহিদ সুলতানা যুথিকে গ্রেফতার তো দুরের কথা তার নাম নিতেও ভয় পাচ্ছে পুলিশ।
তিনি বলেন, গতকাল ঢাকা মহানগর গোয়েন্দা পুলিশের প্রধান বলেছেন, যুথিকে খুঁজে পাচ্ছে না আইনশৃঙ্খলা বাহিনী। অথচ মামলার পর সেই রাতেই বিএনপি নেতা ব্যারিস্টার ওসমান চৌধুরীকে গ্রেফতার করেছে পুলিশ। আর যুথিকে খুঁজে পাবে কিভাবে? এ্যাডভোকেট যুথি হয়ত গণভবনেই অবস্থান করছে। পুলিশ শুধু বিএনপি নেতাদের বিরুদ্ধে মামলার আগেই খুঁজে গ্রেফতার করে। না পেলে বিএনপি নেতাদের মা—বাবা—স্ত্রী—সন্তান পরিবারের সদস্যদের তুলে নিয়ে যায়। ২০ জনের নামে করা এজাহারে যুথি শুধু এক নম্বর আসামী—ই নয়, দৃশ্যমান আক্রমণকারিদের একজন পৃষ্ঠপোষক। সুপ্রিম কোর্ট আইনজীবী সমিতির সিসি ক্যামেরার ভিডিওতে ঘটনার সবকিছু ধারণ করা আছে।
তিনি আরও বলেন, অথচ মামলার পরদিন শনিবার গ্রেপ্তার করা হয় সুপ্রিম কোর্ট আইনজীবী সমিতির সাবেক সম্পাদক রুহুল কুদ্দুস কাজলকে। পরশ—তাপস দুই ভাইয়ের মারামারি এবং পারিবারিক ক্ষমতার দ্বন্দ্ব সামাল দিতে এবং সম্পাদক পদ দখলের জন্য কারারুদ্ধ করা হয়েছে কাজলকে। এতো সহিংস ঘটলেও বিচারপতিরা নিশ্চুপ।
রিজভী বলেন, গত ৬ এবং ৭ মার্চ অনুষ্ঠিত বাংলাদেশ সুপ্রীমকোর্ট আইনজীবী সমিতি নির্বাচনে ২০২২ ও ২০২৩ সালের সুপ্রিম কোর্ট আইনজীবী সমিতির নির্বাচনের কলঙ্কজনক ঘটনার পুনরাবৃত্তি ঘটিয়েছে আওয়ামী দুর্বৃত্তরা। ব্যাপক জনপ্রিয় ও অধিকার আদায়ে সোচ্চার হওয়ার কারণে ব্যারিস্টার রুহুল কুদ্দুস কাজলকে তাদের ভয়। ২০২২ সালে নির্বাচনে সম্পাদক পদে রুহুল কুদ্দুস কাজল বিজয়ী হলেও নির্বাচনের ৪২দিন পর সমিতির ৩য় তলায় অবস্থিত কনফারেন্স রুম ভেঙ্গে পুলিশ ও বহিরাগতদের সহায়তায় তথাকথিত ভোট পুনঃগণনার নামে সম্পাদক পদে আওয়ামী লীগ মনোনীত প্রার্থীকে বিজয়ী ঘোষণা করা হয় এবং সম্পাদক অফিস জবরদখল করা হয়।
বিএনপির এই নেতা বলেন, এরই ধারাবাহিকতায় ২০২৩ সালের ১৫ ও ১৬ মার্চ নির্বাচনের সময়ও পুলিশ ও বহিরাগতদের দিয়ে বিএনপির প্রার্থী, ভোটার, সাংবাদিকদেরকে বেধড়ক মারধর করে ভোট কেন্দ্র থেকে বের করে দিয়ে পুনরায় সমিতি নিজেরা জবরদখল করে রাখে।
রিজভী বলেন, অত্যন্ত দুঃখজনক বিষয় এই যে, নানা অনিয়ম ও আওয়ামী লীগের প্রকাশ্য জাল—জালিয়াতির মাধ্যমে ভোট গ্রহণের পর ৮ মার্চ ভোরবেলা অডিটরিয়মের ভিতরে ঘটা নৈরাজ্যকর ঘটনা আওয়ামী লীগের দু’জন প্রার্থী শাহ মঞ্জুরুল হক ও নাহিদ সুলতানা যুথীর সমর্থকদের মধ্যে সংঘটিত হলেও উক্ত ঘটনায় জাতীয়তাবাদী আইনজীবী ঐক্য প্যানেলের সম্পাদক প্রার্থী রুহুল কুদ্দুস কাজল ও আরও তিনজন আইনজীবী নেতাকে আসামী করে শাহবাগ থানায় একটি ফৌজদারি মামলা দায়ের করার পরই তাদের বাড়িতে/চেম্বারে হানা দেওয়া হয়। এমন আতঙ্ক সৃষ্টি করা হয়েছে যে, অনেক আইনজীবী সুপ্রিম কোর্টে যেতে পারছেন না।
এমন একটা ভয়াবহ পরিস্থিতিতে গত ২০২২ এবং ২০২৩ সালের সুপ্রিম কোর্ট আইনজীবী সমিতি নির্বাচন ও সদ্য সমাপ্ত ঢাকা আইনজীবী সমিতি নির্বাচনের ন্যায় নিজেদের পছন্দ মতো ব্যক্তিদের নাম বিজয়ী ঘোষণা করা হয়।
আমরা সবসময় বলে আসছি যে, ক্ষমতাসীন আওয়ামী লীগ ও তাদের ছত্রছায়ায় দেশের কোথাও কোনো অবাধ, সুষ্ঠু ও নিরপেক্ষ নির্বাচন অনুষ্ঠান সম্ভব নয়। তারা গণতন্ত্রে বিশ্বাস করে না, জনগণের ভোটারাধিকারে বিশ্বাসী নয়, বিগত ২০১৪, ২০১৮ এবং গত ৭ জানুয়ারি অনুষ্ঠিত জাতীয় সংসদ নির্বাচন ও বিভিন্ন স্তরের স্থানীয় নির্বাচনে ইতোপূর্বে তা বার বার প্রমাণিত হয়েছে। সর্বশেষ প্রমাণ সুপ্রিম কোর্ট আইনজীবী সমিতির নির্বাচন। এরআগে ঢাকা আইনজীবী সমিতি নির্বাচনেও একই ধরণের প্রহসনের নির্বাচন করা হয়েছে। আমাদের প্রত্যাশা ছিল, দেশের সাধারণ মানুষের আইনের আশ্রয় নেওয়ার শেষ ভরসাস্থল, বাংলাদেশ সুপ্রিম কোর্টের আইনজীবীদের সমিতিতে তারা নগ্ন হস্তক্ষেপ থেকে বিরত থাকবে। কিন্তু আওয়ামী প্রভুত্ববাদের অধীনতা থেকে মুক্তির সন্ধান একদিন মিলবেই।এ পরিস্থিতিতে আমি বাংলাদেশ জাতীয়তাবাদী দল—বিএনপির পক্ষ থেকে ৬ ও ৭ মার্চ সুপ্রিম কোর্ট আইনজীবী সমিতির নির্বাচনের ফলাফল প্রত্যাখ্যান করছি এবং অবিলম্বে সুপ্রিম কোর্ট আইনজীবী সমিতির তথাকথিত নির্বাচনী ফলাফল বাতিল করে নির্বাচনের নতুন তারিখ ঘোষণা করতে হবে। একইসঙ্গে দলের পক্ষ থেকে ব্যারিস্টার রুহুল কুদ্দুস কাজল এবং ব্যারিস্টার ওসমান চৌধুরীসহ গ্রেফতারকৃত বিএনপি সমর্থিত আইনজীবীদের নিঃশর্ত মুক্তি, মিথ্যা মামলা প্রত্যাহার ও রিমান্ড বাতিলের জোর আহবান জানাচ্ছি।
বিএনপির ভাইস চেয়ারম্যান নিতাই রায় চৌধুরী বলেন, সুপ্রিম কোর্ট বার নির্বাচনের ফলাফল আওয়ামী লীগের পূর্বনির্ধারিত। একটি সাংবিধানিক প্রতিষ্ঠান সুপ্রিম কোর্ট প্রাঙ্গণে এমন নির্বাচনে ক্ষমতাসীনরা হস্তক্ষেপ করেছে। সম্পাদক প্রার্থী রুহুল কুদ্দুস কাজল কেনো মামলার আসামি হবে? আমরা এই নির্বাচনকে প্রত্যাখান করছি এবং অবিলম্বে নতুন নির্বাচন দেওয়ার দাবি জানাচ্ছি। আমাদের প্যানেলের যিনি সভাপতি নির্বাচিত হয়েছেন তিনিও নতুন নির্বাচন চেয়েছেন।
সংবাদ সম্মেলনে উপস্থিত ছিলেন বিএনপির ভাইস চেয়ারম্যান ও সিনিয়র আইনজীবী জয়নুল আবেদিন, নিতাই রায় চৌধুরী, আইন বিষয়ক সম্পাদক ব্যারিস্টার কায়সার কামাল, বদরুদ্দোজা বাদল, এডভোকেট মোহাম্মদ আলীসহ সুপ্রিম কোর্ট বার এসোসিয়েশন নির্বাচনের প্রতিদ্বন্দ্বী কয়েকজন প্রার্থী।",2,1.0,1.0,100.0
20044763,85,মোবাইল কোর্ট বসিয়ে সাংবাদিককে কারাদণ্ড দেয়ায় নিন্দা-উদ্বেগ,"তথ্য চেয়ে আবেদন করার জেরে দেশ রূপান্তর-এর শেরপুর জেলার নকলা উপজেলা প্রতিনিধি শফিউজ্জামান রানাকে মোবাইল কোর্ট বসিয়ে ছয় মাসের কারাদণ্ড দিয়ে কারাগারে পাঠানোর ঘটনায় নিন্দা ও উদ্বেগ জানিয়েছে সম্পাদক পরিষদ। সোমবার এক বিবৃতিতে সম্পাদক পরিষদের পক্ষ থেকে এই উদ্বেগ প্রকাশ করা হয়। পরিষদ সভাপতি মাহফুজ আনাম ও সাধারণ সম্পাদক দেওয়ান হানিফ মাহমুদের পাঠানো বিবৃতিতে বলা হয়, এভাবে অবাধ ও স্বাধীন সাংবাদিকতার পরিবেশ নষ্ট ও গণমাধ্যমকর্মীদের ওপর ক্রমবর্ধমান পদক্ষেপে উদ্বেগ প্রকাশ করছে সম্পাদক পরিষদ।
বার্ষিক উন্নয়ন কর্মসূচির (এডিপি) আওতায় কেনা কম্পিউটার ও ল্যাপটপ সংক্রান্ত তথ্য চেয়ে উপজেলা নির্বাহী অফিসারের (ইউএনও) কার্যালয়ে আবেদন করেন শফিউজ্জামান রানা। এরই ধারাবাহিকতায় গত ৫ই মার্চ মঙ্গলবার দুপুরে এই তথ্য না পাওয়া নিয়ে কথা কাটাকাটির জেরে ইউএনও মোবাইল কোর্ট বসিয়ে তাকে ছয় মাসের কারাদণ্ড দিয়ে জেলে পাঠান। এরপর নথি দিতে দেরি করে তার জামিনের পথ বিলম্বিত করা হয়।
বিবৃতিতে বলা হয়, মোবাইল কোর্ট বসিয়ে একজন সাংবাদিককে কারাগারে পাঠানোর মাধ্যমে সরকারি কর্মকর্তাদের ক্ষমতা প্রদর্শনের চিরায়ত আচরণের বহিঃপ্রকাশ ঘটেছে। যেখানে যেকোনো অপরাধে জামিন পাওয়া ন্যূনতম আইনি অধিকার, সেখানে তা দীর্ঘায়িত করা হয়েছে উদ্দেশ্যপ্রণোদিতভাবে।বিবৃতিতে বলা হয়, আমরা গভীর উদ্বেগের সঙ্গে আরও লক্ষ্য করছি- মোবাইল কোর্ট আসামিকে আত্মপক্ষ সমর্থনের পর্যাপ্ত সুযোগ দেয়া ছাড়াই একতরফা শাস্তি দেয়ার সুযোগ করে দেয়। আসামিকে নির্বাহী ম্যাজিস্ট্রেটের সামনে হাজির করার পর একপক্ষীয় জেরার মাধ্যমে কারাগারে পাঠানো হয়। ফলে এ আইনে গ্রেপ্তার হওয়ার পর একজন ব্যক্তিকে অবধারিতভাবে কারাগারেই যেতে হয়।
মুক্তমত ও মুক্ত গণমাধ্যমের স্বার্থে গণমাধ্যমকর্মীদের ওপর মোবাইল কোর্ট আইন প্রয়োগ অবশ্যই বন্ধ করতে হবে। আমরা গণমাধ্যম ও সাংবাদিকদের ওপর এ আইনের ব্যবহার এই মুহূর্তে বন্ধের দাবি জানাচ্ছি। একইসঙ্গে প্রতিহিংসাপরায়ণ হয়ে ও ব্যক্তিস্বার্থে যারা এই আইনের চরম অপব্যবহার করেছেন, তাদের বিরুদ্ধে ব্যবস্থা নেয়ার দাবি জানাচ্ছি।বিজ্ঞাপনতথ্য কমিশন ঘটনাস্থল পরিদর্শন করেছে এবং কমিশনের তদন্তে প্রকৃত ঘটনা বের হয়ে আসবে বলে আমরা বিশ্বাস করি। আমরা আশা করি বিলম্বে হলেও সংশ্লিষ্টদের শুভ বুদ্ধির উদয় হবে।",2,1.0,1.0,100.0
20051319,98,কূটনৈতিক উত্তেজনার মধ্যেই মালদ্বীপ থেকে ভারতীয় সেনা প্রত্যাহার শুরু,"কূটনৈতিক উত্তেজনার মধ্যেই মালদ্বীপ থেকে সেনা প্রত্যাহার শুরু করেছে ভারত। চীনপন্থি প্রেসিডেন্ট মোহাম্মদ মুইজুর বেঁধে দেয়া সময়সীমা ১০ই মার্চ। এদিন ভারত ২৫ জন সেনা সদস্যকে প্রত্যাহার করে নিয়েছে। এনডিটিভি এ খবর দিয়ে বলছে বাকিদের ফেরত আনা হবে এ মাসেই। উল্লেখ্য, মালদ্বীপের ভারতপন্থি সাবেক প্রেসিডেন্ট মোহাম্মদ নাশিদের সম্মতির ভিত্তিতে দেশটিতে ৮৯ জন ভারতীয় সেনা মোতায়েন করেছিল ভারত। এর মূল উদ্দেশ্য ছিল ভারত মহাসাগরে চীনের তৎপরতার ওপর নজরদারি করা।
তবে তার পাশাপাশি টিকাদান কর্মসূচি, মালদ্বীপের জনবসতিপূর্ণ দ্বীপগুলোতে খাদ্যদ্রব্য ও নিত্যপ্রয়োজনীয় পণ্য পৌঁছে দেওয়ার কাজও করতেন ভারতীয় সেনারা। কিন্তু ভারতীয় সেনাদের উপস্থিতিকে মালদ্বীপের স্বাধীনতা ও সার্বভৌমত্বের পরিপন্থি হিসেবে উল্লেখ করে এর বিরুদ্ধে জনমত গড়ে তোলেন দেশটির অন্যতম নেতা ও চীনপন্থি রাজনীতিবিদ মোহাম্মদ মুইজ্জু। গত সেপ্টেম্বরে প্রেসিডেন্ট নির্বাচনে জয়ী হওয়ার পর মালদ্বীপ থেকে নিজ সেনা সদস্যদের ফিরিতে নিতে ভারতকে আহ্বানও জানান তিনি। সেই সঙ্গে সময়সীমা বেঁধে দেন যে ২০২৪ সালের মার্চের মধ্যে ভারতকে তার সেনাদের ফিরিয়ে নিতে হবে। পরে নয়াদিল্লির সঙ্গে এক বৈঠকের পর এই সময়সীমা ১০ মে পর্যন্ত বর্ধিত করেন তিনি।বিজ্ঞাপনমুইজ্জু ক্ষমতায় আসার পূর্ব পর্যন্ত ভারত মহাসাগর অঞ্চলে কৌশলগত দিক থেকে নয়াদিল্লির সবচেয়ে গুরুত্বপূর্ণ মিত্র ছিল মালদ্বীপ। তবে মুইজ্জু ক্ষমতায় আসার পর থেকে একদিকে এই সম্পর্কে শীতলতা এসেছে, অন্যদিকে বেড়েছে এ অঞ্চলে চীনের প্রভাব বৃদ্ধির আশঙ্কা। গত জানুয়ারিতে চীন সফরে যান মোহাম্মদ মুইজ্জু। সেখানে বেইজিংয়ের সঙ্গে মালদ্বীপের অবকাঠামো, জ্বালানি, সমুদ্র গবেষণা ও কৃষি সংক্রান্ত বেশ কয়েকটি চুক্তি স্বাক্ষর করে এসেছেন তিনি। অন্যদিকে ভারত গত মাসে ঘোষণা দিয়েছে এখন থেকে নিজেদের লাক্ষাদ্বীপ অঞ্চলে নৌবাহিনীর তৎপরতা বৃদ্ধি করবে দেশটি। মালদ্বীপ থেকে লাক্ষাদ্বীপের দূরত্ব মাত্র ১৩০ কিলোমিটার।",2,1.0,1.0,100.0
20223792,437,সুষ্ঠু নির্বাচনের বিকল্প নেই: মঈন খান,"সরকারের পায়ের নিচে মাটি নেই মন্তব্য করে বিএনপির স্থায়ী কমিটির সদস্য ড. মঈন খান বলেছেন, দেশকে বাঁচাতে হলে সুষ্ঠু নির্বাচনের বিকল্প নেই। জনগণের দাবি আদায় না হওয়া পর্যন্ত রাজপথে থাকবে বিএনপি। খুব শিগগির নতুন কর্মসূচি ঘোষণা করা হবে। মঙ্গলবার দুপুরে সদ্য মুক্তি পাওয়া যুবদলের সাধারণ সম্পাদক মোনায়েম মুন্নার খোঁজ-খবর নিতে তার বাসায় শুভেচ্ছা বিনিমিয় শেষে এসব কথা বলেন তিনি।
মঈন খান বলেন, বিএনপি কোনো মধ্যবর্তী নির্বাচন কিংবা নতুন নির্বাচনের দাবি করে নাই। দাবি করেছে যে, নির্বাচন হবে সুষ্ঠু ও নিরপেক্ষ। আমরা সেটা ৭ই জানুয়ারি আগে করেছি, ২০১৪ এবং ১৮ সালেও করেছি। সরকার জানে, তাদের পায়ের নিচে মাটি নেই। বিগত ৩টি নির্বাচনই ভুয়া ও জালিয়াতির ছিল।তিনি বলেন, সরকার যদি স্বাধীনতার পক্ষের হয়, তাহলে গণতান্ত্রিক প্রক্রিয়ায় তাদেরকে আস্থা রাখতে হবে। সরকার ভয় পেয়ে আত্মতুষ্টিতে ভোগার বদলে বিএনপির সমালোচনা করছে। গত ৭ই জানুয়ারির নির্বাচনে আওয়ামী লীগের প্রতি জনগণের অনাস্থা প্রকাশ পেয়েছে।
এসময় যুবদল কেন্দ্রীয় নির্বাহী কমিটির সহ দপ্তর সম্পাদক মিনহাজুল ইসলাম ভূঁইয়া, ঢাকা মহানগর দক্ষিণ যুবদলের ওমর ফারুক মুন্না সংগঠনটির নেতাকর্মীরা উপস্থিত ছিলেন।",1,193.0,0.0,0.0
20172905,375,"

‘ওরা আমাদের মুসলিম পরিচয় কাইড়া নিতে চায়’
","সম্প্রতি ক্যাম্পাসে ইফতার আয়োজন না করার নির্দেশনা দিয়ে নোটিশ জারি করেছে শাহজালাল বিজ্ঞান ও প্রযুক্তি বিশ্ববিদ্যালয় এবং নোয়াখালী বিজ্ঞান ও প্রযুক্তি বিশ্ববিদ্যালয় কর্তৃপক্ষ। এর তীব্র নিন্দা ও প্রতিবাদ জানিয়ে আজ মঙ্গলবার সংবাদমাধ্যমে বিবৃতি দিয়েছেন হেফাজতে ইসলাম বাংলাদেশের যুগ্ম-মহাসচিব ও বাংলাদেশ নেজামে ইসলাম পার্টির ভারপ্রাপ্ত মহাসচিব মাওলানা আজিজুল হক ইসলামাবাদী।  বিবৃতিতে আজিজুল হক বলেন, এ মুহূর্তে দেশে মাহে রমজানের আবহ ও পবিত্রতা নষ্ট করতে মুসলিমবিদ্বেষী আচরণের বাড়বাড়ন্ত দেখা যাচ্ছে। এর নেপথ্যে ব্রাহ্মণ্যবাদ ও হিন্দুত্ববাদের দালালচক্র সক্রিয় বলে আমরা বিশ্বাস করি। বিশ্ববিদ্যালয়ে মণ্ডপ বসিয়ে সংখ্যালঘু সম্প্রদায়ের পূজা-পার্বণ চলতে পারলে সংখ্যাগরিষ্ঠ মুসলিমদের ধর্মীয় ইফতারি আয়োজন কেন হতে পারবে না? বিগত কয়েক বছর ধরে শাহজালাল বিজ্ঞান ও প্রযুক্তি বিশ্ববিদ্যালয়ের নিজস্ব তত্ত্বাবধানে ক্যাম্পাসে স্বরসতী পূজা উৎসব আড়ম্বরপূর্ণভাবে পালিত হয়ে আসছে। অথচ সেখানে কখনো মুসলমানদের কোনো ধর্মীয় উৎসব বিশ্ববিদ্যালয় কর্তৃপক্ষের আয়োজনে পালিত হতে দেখা যায়নি। এই বৈষম্যই কি তাদের সেক্যুলারিজম? আমাদের দেশের সেকুলার ও প্রগতিবাদী মহলে সেক্যুলারিজমের নাম দিয়ে ইসলামবিদ্বেষ চর্চার কৌশল অনেক পুরনো। এখন তারা মুসলমানদের ধর্মীয় অধিকার চর্চায় হস্তক্ষেপ করার স্পর্ধা দেখাচ্ছে। আমাদের ধর্মীয় স্বাধীনতা সঙ্কুচিত করে আমাদের নিয়ন্ত্রণ করতে চায়। কবির ভাষায় বলতে হয়, ওরা আমাদের মুসলিম পরিচয় কাইড়া নিতে চায়। এখন প্রতিবাদস্বরূপ মুসলিম শিক্ষার্থীদেরকে দলে দলে বিশ্ববিদ্যালয় ক্যাম্পাসে গণ-ইফতারি আয়োজন করে আমাদের মুসলিম পরিচয় ও অস্তিত্বের জানান দিতে হবে।  তিনি আরো বলেন, কিছুদিন আগে রাজশাহী বিশ্ববিদ্যালয়ের একটি আবাসিক হলে রমজান মাসে মুসলিম শিক্ষার্থীদের গরুর গোশত খাওয়া নিয়ে বিতর্ক তৈরি করা হয়েছিল। ডজনখানেক হিন্দু ছাত্রের আপত্তির কারণে বিশালসংখ্যক মুসলিম ছাত্রদের গরুর গোশত খাওয়ার অধিকার রুদ্ধ করার যৌক্তিকতা নেই। এদেশে সংখ্যাগরিষ্ঠ মুসলমানদের ধর্মীয় স্বাধীনতা ও অধিকার সংখ্যালঘুদের ইচ্ছা-অনিচ্ছা দ্বারা নিয়ন্ত্রিত হতে পারে না।
আজিজুল হক বলেন, ভারতে গরুর গোশতকে উপলক্ষ করে হিন্দুত্ববাদীদের হাতে অহরহ মুসলিম খুন হচ্ছে। এদেশে মুসলমানরা কখনো বিধর্মীদের জোর করে গরুর মাংস খেতে বাধ্য করেছে এমন নজির নেই। কিন্তু মুসলমানদের গরুর গোশত খাওয়ার অধিকার রুদ্ধ করার দুঃসাহস দেখালে আমরা চুপ থাকব না। আমাদের পূর্বপুরুষরা এ অঞ্চলে বহু ত্যাগ-তিতিক্ষা ও রক্তক্ষয়ী লড়াইয়ের মধ্য দিয়ে গরু কোরবানির অধিকার প্রতিষ্ঠা করেছেন। সুতরাং অতীতের সেই ইসলামবিদ্বেষী ও হিন্দুত্ববাদী জমিদারি আচরণ এদেশে চলবে না।-বিজ্ঞপ্তি
",1,193.0,0.0,0.0
20222859,432,"

ফিলিস্তিনকে স্বীকৃতির প্রস্তাব পার্লামেন্টে তুলবেন স্পেনের প্রধানমন্ত্রী
","ফিলিস্তিনকে একটি রাষ্ট্র হিসেবে স্বীকৃতিদানের প্রস্তাব পার্লামেন্টে তোলার ঘোষণা দিয়েছেন স্পেনের প্রধানমন্ত্রী পেদ্রো সানচেজ। স্পেনের বিলবাও শহরে একটি মানবাধিকার সম্মেলনে শনিবার এ কথা জানিয়েছেন সানচেজ। ফিলিস্তিনের গাজায় ইসরাইলের নির্বিচার হত্যাযজ্ঞের প্রতিবাদ জানিয়ে এ ঘোষণা দেন স্প্যানিশ প্রধানমন্ত্রী। স্পেনের প্রধানমন্ত্রী পেদ্রো সানচেজ বলেন, আমি ফিলিস্তিন রাষ্ট্রকে স্পেনের স্বীকৃতি দেয়ার প্রস্তাব পার্লামেন্টে তুলবো। আমি নৈতিক প্রত্যয় থেকে এটি করব। এই প্রস্তাবের একটি ন্যায্য কারণ হচ্ছে, এটিই একমাত্র উপায় যে দু’টি স্বাধীন রাষ্ট্র, ইসরাইল এবং ফিলিস্তিন, পাশাপাশি একসাথে শান্তিতে বসবাস করতে পারবে।
ইসরাইল গত পাঁচ মাসের বেশি সময় ধরে গাজায় নির্বিচার হামলা চালিয়ে যাচ্ছে। অব্যাহত হামলায় গাজায় প্রায় ৩১ হাজার ফিলিস্তিনি নিহত এবং ৭২ হাজারের বেশি আহত হয়েছেন। হতাহতদের বেশির ভাগই নারী ও শিশু।শুধু তাই নয়, ইসরাইলি অব্যাহত বিমান হামলায় গাজার ৮০ শতাংশের বেশি বাড়িঘর বিধ্বস্ত বা ধ্বংস হয়ে গেছে। এতে উদ্বাস্তুতে পরিণত হয়েছেন উপত্যকার ৯০ শতাংশের বেশি মানুষ।গাজায় হামলা বন্ধ বা যুদ্ধবিরতির জন্য বিশ্বজুড়ে দাবি উঠলেও তাতে কর্ণপাত করছে না ইসরাইলি প্রধানমন্ত্রী নেতানিয়াহুর সরকার।এমন পরিস্থিতিতে ফিলিস্তিনি অঞ্চলে ইসরাইলের চলমান আগ্রাসন ও হত্যাযজ্ঞের ঘটনায় আন্তর্জাতিক সম্প্রদায় হতাশ ও ক্ষুব্ধ। আর তাই বিশ্বের অন্যান্য অঞ্চলের মতো ইউরোপীয় অনেক নেতাই মধ্যপ্রাচ্যে একটি দ্বিরাষ্ট্র সমাধানকে সমর্থন করছেন। মধ্যপ্রাচ্যে শান্তির জন্য অনেক নেতাই এরই মধ্যে স্বাধীন ফিলিস্তিন রাষ্ট্রের দাবি তুলেছেন। ইউরোপীয় নেতাদের সেই দাবির কোরাসে যুক্ত হলেন স্পেনের প্রধানমন্ত্রী সানচেজ।
",1,193.0,0.0,0.0
20171078,311,"

মালদ্বীপ থেকে সৈন্য প্রত্যাহার শুরু করল ভারত
","ব্যাপক টানাপোড়েনের পর মালদ্বীপ থেকে সৈন্য প্রত্যাহার শুরু করেছে ভারত। মঙ্গলবার স্থানীয় গণমাধ্যম এই তথ্য জানিয়েছে।
মালদ্বীপভিত্তিক দৈনিক মিহারু জানিয়েছে, আদ্দুর দক্ষিণতম প্রবালপ্রাচীরে মোতায়েন ২৫ জন ভারতীয় সেনা গত ১০ মার্চ মালদ্বীপ ছেড়ে চলে গেছে। এর মধ্য দিয়ে ভারত আনুষ্ঠানিকভাবে সেনা প্রত্যাহার শুরু করেছে। বাকিদের আগামী ১০ মে-এর মধ্যে ফিরিয়ে নেয়া হবে।
ভারতীয় গণমাধ্যম এনডিটিভি জানিয়েছে, মালদ্বীপ থেকে আনুষ্ঠানিকভাবে সেনা প্রত্যাহার শুরুর বিষয়ে মালদ্বীপ বা ভারতীয় কর্তৃপক্ষ নিশ্চিত করেছে। তবে মিহারু জানিয়েছে, মালদ্বীপের জাতীয় প্রতিরক্ষা বাহিনী সূত্রে তারা এই তথ্য নিশ্চিত হয়েছে।
এর আগে গত সপ্তাহে মালদ্বীপ চীনের সাথে একটি সামরিক সহায়তা চুক্তি স্বাক্ষর করেছে।
উল্লেখ্য, প্রেসিডেন্ট মোহাম্মদ মুইজ্জু সেপ্টেম্বরে ক্ষমতায় আসেন। তিনি নির্বাচনী ইশতেহারে মালদ্বীপের সামুদ্রিক সীমান্তে টহল দেয়ার জন্য মোতায়েন করা ভারতীয় নিরাপত্তা কর্মীদের বের করে দেয়ার প্রতিশ্রুতি দিয়েছিলেন।
সূত্র : এনডিটিভি
",1,193.0,0.0,0.0
20171091,312,"

রমজানে দুধের লিটার ১০ টাকা!
","পবিত্র রমজান উপলক্ষে ১০ টাকা লিটারে দুধ বিক্রি করছে কিশোরগঞ্জের জেসি এগ্রো ফার্ম। জেলার করিমগঞ্জ উপজেলার নিয়ামতপুর ইউনিয়নসহ আশপাশের কয়েকটি ইউনিয়নের মানুষের জন্য এই সুবিধা দেয়া হয়েছে বলে খামারের পক্ষ থেকে জানানো হয়। তবে একজন ক্রেতা এক দিনে সর্বোচ্চ এক লিটার দুধ সংগ্রহ করতে পারবেন বলে জানিয়েছেন খামারটির মালিক এরশাদ উদ্দিন।
রোজার মাসে ব্যবসায়ীরা যখন নিত্যপণ্যের দাম বাড়ানোর প্রতিযোগিতা করে, সেখানে বিপরীত উদাহরণ তৈরি করতেই এই উদ্যোগ নেয়া হয়েছে বলে জানান তিনি।
এরশাদ উদ্দিন বলেন, ‌‘আমি ক্ষুদ্র মানুষ, আমার ক্ষমতাও ক্ষুদ্র। অন্য বছরের মতো এবারো রমজানের ৩০ দিনে ২ মেট্রিক টন দুধ ১০ টাকা কেজি দরে বিক্রি করছি।’
আজ মঙ্গলবার (পহেলা রমজান) থেকে এরশাদের জেসি এগ্রো ফার্মে এই দুধ বিক্রি শুরু হয়েছে। এরশাদ উদ্দিন ব্যবসায়িক কাজে এখন দেশের বাইরে আছেন। আগামীকাল বুধবার তিনি দেশে ফিরবেন। তার অবর্তমানে ফার্মের কর্মকর্তা-কর্মচারীরা দুধ বিক্রি শুরু করেছেন।
গতকাল সোমবার বিদেশ থেকে ফেসবুক স্ট্যাটাসে তিনি লিখেন, ‘সবাইকে মাহে রমজানের শুভেচ্ছা। আমি অফিসিয়াল কাজে ইন্ডিয়া আছি। দোয়া চাই, আর সবার জন্য দোয়া করি আল্লাহ সবাইকে ভালো রাখুক। ইনশাআল্লাহ আগামীকাল (মঙ্গলবার) ১০ টাকা কেজি দুধ বিতরণ শুরু হবে। বিতরনের প্রথম দিনটি এবং যারা দুধ নিতে আসবেন সবাইকে মিস করব।’
এরশাদ উদ্দিন ফোনে নয়া দিগন্তকে বলেন, ‘আমার এই উদ্যোগ বাহাবা নেয়ার জন্য নয়। আমার উদ্দেশ্য হলো সামান্য কিছুও যদি মানুষের জন্য করে যাই, মানুষ উপকার পাবে। এতে আল্লাহ খুশি হবেন। আমরা প্রত্যেকেই যেন সবার জায়গা থেকে দেশ ও দেশের মানুষের জন্য ভালো কিছু করার চেষ্টা করি। তাহলে আমাদের দেশকে আরো সামনে এগিয়ে নিয়ে যেতে পারবো।’
এরশাদ উদ্দিনের গ্রামের বাড়ি করিমগঞ্জ উপজেলার নিয়ামতপুরের রৌহা গ্রামে। গত চার বছর আগে ওই গ্রামে জেসি এগ্রো ফার্ম গড়ে তুলেন তিনি। ফার্মটিতে কোরবানির ঈদ সামনে রেখে বর্তমানে পাঁচ শতাধিক গরু মোটাতাজা করা হচ্ছে। একইসাথে উন্নতজাতের ২৫টি গাভিও পালন করা হচ্ছে। গাভিগুলো প্রতিদিন ৭০-৭৫ লিটার দুধ দিচ্ছে। এই দুধই ১০ টাকা লিটারে রমজান মাসজুড়ে রোজাদারদের জন্য বিক্রি করছেন তিনি।
কম দামে দুধ বিক্রি করায় লোকসান গুনতে হচ্ছে কি না, এমন প্রশ্নের জবাবে এরশাদ উদ্দিন বলেন, ‌‘শুধু অ্যাগ্রো ফার্ম নয়, আমার আরো কয়েকটি ব্যবসা আছে। সব ব্যবসা মিলেই আমার লাভ-লোকসানের হিসাব। অন্য চার ব্যবসায় আমার লাভ হচ্ছে। খামারে এক মাস দুধের দাম কমিয়ে দেয়ায় তেমন কোনো ক্ষতি হচ্ছে না।’
এরশাদ বলেন, ‘দুধ একটি খাদ্যপণ্য। রোজায় খাবারের দাম কমিয়ে দেয়া ব্যবসায়ী হিসেবে আমার নৈতিক দায়িত্ব। মধ্যপ্রাচ্য এমনকি ইহুদী-খ্রিস্টানদের কয়েকটি দেশেও রোজার সময় মুসলমানদের জন্য খাবারের দাম কমিয়ে দেয়া হয়। অথচ আমাদের দেশে হয় উল্টোটা। আমি চাই আমার দেশ থেকে এই কু-চর্চার অবসান হোক।’
এরশাদ উদ্দিনের এই উদ্যোগটি এলাকায় ব্যাপক প্রশংসা পাচ্ছে।
মুড়িকান্দি গ্রামের বীর মুক্তিযোদ্ধা মো: শামসুদ্দিন বলেন, ‘রমজানে সব পণ্যের দাম বেড়ে গেছে। মানুষ চাল-ডালই কিনতে পারছে না। বাজারে দুধের দাম ১০০ থেকে ১২০ টাকা লিটার। এরশাদের উদ্যোগের কারণে মানুষের পাতে একটু হলেও দুধ পড়বে।’
পাশের গুণধর ইউনিয়নের খয়রত গ্রামের বাসিন্দা ও ঊষা ডেইরি ফার্ম অ্যান্ড এগ্রোর মালিক অধ্যক্ষ ইকবাল হোসেন ভূঁইয়া বলেন, ‘এরশাদ সাহেবের উদ্যোগটা আমার ভালো লেগেছে। তার প্রতি আমার শ্রদ্ধা। আমিও ২০টি ষাঁড় গরু নিয়ে ছোট করে খামার শুরু করেছি। আগামীতে গাভী যোগ করব। এরশাদ সাহেবের মতো কম দামে দুধ বিক্রি করার চেষ্টা করব।’
এরশাদ উদ্দিন জানান, গত তিন বছর ধরে রমজান মাসে তিনি ১০ টাকা লিটারে দুধ বিক্রি করছেন। প্রথম দিকে খামারে গাভীর সংখ্যা কম ছিল। গত বছর রোজার মাসে দুই টন দুধ বিক্রি করেছিলেন। এবার খামারে গাভীর সংখ্যা বেশি থাকায় উদ্যোগটি বড় হয়েছে। এ বছর দুই টনের চেয়ে বেশি দুধ বিক্রি করতে পারবেন বলে জানান তিনি।
",1,193.0,0.0,0.0
20171117,314,"

‘দ্রব্যমূল্যের লাগামহীন ঊর্ধ্বগতির কারণে জনজীবন বিপর্যস্ত হয়ে পড়েছে’
","দ্রব্যমূল্যের লাগামহীন ঊর্ধগতির কারণে জনজীবন বিপর্যস্ত হয়ে পড়েছে বলে মন্তব্য করেছেন বাংলাদেশ জামায়াতে ইসলামীর কেন্দ্রীয় কর্মপরিষদ সদস্য ও ঢাকা মহানগরী উত্তরের সেক্রেটারি ড. মুহাম্মদ রেজাউল করিম।
তিনি বলেন, আত্মশুদ্ধি ও তাকওয়া অর্জনের মাস পবিত্র মাহে রমজান। রমজানের প্রকৃত শিক্ষায় হচ্ছে পশুত্বের ওপর নিজেদের শ্রেষ্ঠত্ব প্রমাণ করা, সর্বোপরি আত্মশুদ্ধি ও তাকওয়া অর্জন। এই মাসেই মানবতার মুক্তির সনদ মহাগ্রন্থ আল কুরআন নাযিল করা হয়েছে। এ মাসের একটি নফল একটি ফরজ এবং একটি ফরজ ৭০ ফরজের সমান। বছর পরিক্রমায় আমাদের মাঝে যখন আবার রহমত, মাগফিরাত ও জাহান্নামের আগুনের বারতা নিয়ে মাহে রমজান হাজির হলেও দ্রব্যমূল্যের লাগামহীন ঊর্ধগতির কারণে জনজীবন বিপর্যস্ত হয়ে পড়েছে। মানুষ নিজেদের দৈনন্দিন জীবন-জীবিকা নির্বাহে রীতিমত হিমশিম খাচ্ছেন। এমতাবস্থায় আমরা জামায়াতে ইসলামীর পক্ষ থেকে সামান্য কিছু হাদিয়া নিয়ে আপনাদের কাছে হাজির হয়েছি। এতে কেউ ন্যূনতম উপকৃত হলে আমাদের শ্রম স্বার্থক হয়েছে বলে মনে করবো। তিনি প্রান্তিক শ্রেণির রোজাদারদের দুর্দশা ও কষ্ট লাঘবে দলীয় নেতাকর্মীদের সাধ্যমত চেষ্টা চালানোর আহ্বান জানান।
মঙ্গলবার রাজধানীর একটি মিলনায়তনে পবিত্র মাহে রমজান উপলক্ষে বাংলাদেশ জামায়াতে ইসলামী ঢাকা মহানগরী উত্তরের তুরাগ দক্ষিণ থানা আয়োজিত স্থানীয় সমাজের সুবিধা বঞ্চিতদের মাঝে মাহে রমজানের ইফতার-সাহরী খাদ্য সামগ্রী বিতরণ অনুষ্ঠানে প্রধান অতিথির বক্তব্যে তিনি এসব কথা বলেন।
থানা আমির মাহবুব আলমের সভাপতিত্বে অনুষ্ঠানে অন্যদের মধ্যে উপস্থিত ছিলেন সহকারী সেক্রেটারি আহসান হাবিন ও বিএম সম্পাদক নূরুল আফসার প্রমুখ।
ড. রেজাউল করিম বলেন, যাকাত একটি অত্যাবশ্যকীয় ইবাদত। মূলত, যাকাত প্রদানের মাধ্যমে ব্যক্তির অর্জিত সম্পদের বৃদ্ধি ঘটে ও পরিশুদ্ধি লাভ করে। যাকাত ইসলামী অর্থনীতির মূল চালিকা শক্তি। তাই দেশকে ক্ষুধা, দারিদ্রমুক্ত, সুখী-সমৃদ্ধ ও আত্মনির্ভরশীল করতে হলে যাকাত ভিত্তিক ইসলামী অর্থনীতি চালু করতে হবে। যা বিত্তবান মানুষের কাজ থেকে আদায় করে জিহাদ ফি সাবিলিল্লাহ, সমাজের দারিদ্র বিমোচন ও আর্ত-মানবতার কল্যাণে ব্যয় করতে হবে। তাহলেই দেশ ও জাতিকে আত্মনির্ভরশীল করা সম্ভব। তিনি যাকাতভিত্তিক রাষ্ট্র প্রতিষ্ঠার আন্দোলনকে জোরদার করার জন্য সকলকে জামায়াতের পতাকাতলে ঐক্যবদ্ধ হওয়ার আহ্বান জানান।
খিলক্ষেত পশ্চিমে ফুড প্যাকেট বিতরণবাংলাদেশ জামায়াতে ইসলামীর খিলক্ষেত পশ্চিম থানার উদ্যোগে ইফতার ও সাহরী সামগ্রী বিতরণ করা হয়েছে। এতে উপস্থিত ছিলেন থানা আমির সরদার আব্দুল কাদের, থানা শূরা সদস্য আবুল কাশেম ও আব্দুল্লাহ আল মামুন প্রমুখ।
প্রেস বিজ্ঞপ্তি
",1,193.0,0.0,0.0
20171146,318,"

কাভার্ডভ্যান ও নছিমনের সংঘর্ষে নির্মাণশ্রমিক নিহত, আহত ৬
","শরীয়তপুরে কাভার্ডভ্যান ও নছিমনের সংঘর্ষে লোকমান শেখ (৩৮) নামে এক নির্মাণ শ্রমিক নিহত হয়েছেন। এ সময় আরো ছয়জন নির্মান শ্রমিক আহত হয়েছে।
মঙ্গলবার সকাল ৭টার দিকে এ দুর্ঘটনা ঘটে।
লোকমান শেখ শরীয়তপুর সদর উপজেলার রুদ্রকর ইউনিয়নের হোগলা গ্রামের মৃত আব্দুল মন্নান শেখের ছেলে।
আহতরা হলেন বাদল সরদার, মিরাজ খান, শাহ আলম হাওলাদার, শাহাদাত সরদার, মোস্তফা ছৈয়াল।
পালং মডেল থানা ও স্থানীয় সূত্রে জানা গেছে, জীবিকার তাগিদে নড়িয়া উপজেলার গোলার বাজার এলাকার দিনারা গ্রামে রাজমিস্ত্রী কাজের উদ্দেশে রওয়ানা দেয়। পথিমধ্যে শরীয়তপুর-ডামুড্যা সড়কের আমিন বাজার মোল্যা বাড়ির সামনে পৌছলে বিপরিত দিক আসা কাভার্ডভ্যানের সাথে সংঘর্ষ হয়। এ সময় লোকমান শেখসহ সাতজন শ্রমিক আহত হন। পরে স্থানীয়রা আহতদের উদ্ধার করে শরীয়তপুর সদর হাসপাতালে নিয়ে গেলে কর্তব্যরত চিকিৎসক লোকমান শেখকে মৃত ঘোষণা করেন। গুরুতর আহত বাদল সরদারকে উন্নত চিকিৎসার জন্য ঢাকা মেডিক্যাল কলেজ হাসপাতালে পাঠানো হয়েছে।
নিহত লোকমান শেখের মামা জয়নাল হাওলাদার বলেন, লোকমানের উপার্জনেই সংসার খরচ চলত। স্ত্রী ও ছোট ছোট দুই ছেলে মেয়ে রয়েছে তার। এ বয়সে এসে এমন মৃত্যু মেনে নেয়ার মতো নয়। আমরা এ ঘটনায় বিচার দাবি করছি। পালং মডেল থানার ভারপ্রাপ্ত কর্মকর্তা (ওসি) মেজবাহ উদ্দিন আহম্মেদ বলেন, আমরা কাভার্ডভ্যানটি জব্দ করেছি এবং ভ্যানের চালককে আটক করা হয়েছে। এ ঘটনায় মামলা হলে পরবর্তী আইনগত ব্যবস্থা গ্রহণ করা হবে।
 
",1,193.0,0.0,0.0
20171571,372,"

সিংগাইরে সকালে থানায় জিডি, সন্ধ্যায় লাশ উদ্ধার!
","মানিকগঞ্জের সিংগাইরে নিখোঁজের চার দিন পর খড়ের গাদার ভেতর থেকে পরিমল রাজবংশী (২৮) নামের এক যুবকের লাশ উদ্ধার করেছে থানা পুলিশ।
মঙ্গলবার (১২ মার্চ) সন্ধ্যার পর উপজেলার চারিগ্রাম ইউনিয়নের উত্তর জাইল্যা এলাকায় লাশ দেখতে পান এলাকাবাসি।
পরিমল রাজবংশী ওই এলাকার চন্দ্র মোহন রাজবংশীর ছেলে।
নিহতের পরিবারিক সূত্রে জানা যায়, গত শনিবার সকাল ১০টার দিকে পরিমল রাজবংশী বাড়ি থেকে বের হন। রাতে বাড়িতে না আসায় পরিবারের লোকজন খোঁজাখুঁজি করতে থাকেন। কোথাও সন্ধান না পেয়ে মঙ্গলবার সকালে নিহতের মা মিনা রানী রাজবংশী থানায় হারানো জিডি করেন। সন্ধ্যার পর বাড়ির অদূরে সমবায় কিন্ডার গার্ডেন নামের স্কুল সংলগ্ন খড়ের গাদার ভেতরে লাশের সন্ধান মিলে। পরে থানা পুলিশ খবর পেয়ে লাশ উদ্ধার করে সুরতহাল রিপোর্ট শেষে মর্গে প্রেরণ করেন।
এ ব্যাপারে সিংগাইর থানার ভারপ্রাপ্ত কর্মকর্তা (ওসি) মো: জিয়ারুল ইসলাম বলেন, নিহতের অন্ডকোষ ফুলে যাওয়ায় প্রাথমিকভাবে ধারণা করা হচ্ছে গোপনাঙ্গে আঘাত করে তাকে হত্যা করা হয়েছে। মামলার প্রস্তুতি চলছে।
",1,193.0,0.0,0.0
20172901,374,"

পরকীয়ার জেরে নারীকে হত্যা, মা-মেয়ে গ্রেফতার
","নাটোরের বড়াইগ্রামে সন্ধ্যা রাণী (৫৫) নামের এক নারীর মৃত্যুর ছয় মাস পরে জানা গেল পরকীয়ার জেরে হত্যা করা হয়েছিল তাকে।
মঙ্গলবার হত্যার সাথে জড়িত দুই নারীকে গ্রেফতার করেছে পুলিশ। তবে এ মামলার প্রধান আসামি মাদক মামলায় জেল হাজতে রয়েছেন।
হত্যার শিকার সন্ধ্যা রাণী উপজেলা বনপাড়া পৌরসভার কালিকাপুর গ্রামের সনাতন সরকারের স্ত্রী।
গ্রেফতার দুই নারী হলেন কালিকাপুর গ্রামের পাপ্পু রোজারিওর স্ত্রী সুজনা কোড়াইয়া (৬০) ও মেয়ে শিউলী রোজারিও (২২)। এই মামলার প্রধান আসামি পাপ্পু রোজারিও মাদক মামলায় জেল হাজতে রয়েছেন।
মামলা সূত্রে জানা যায়, পাপ্পু রোজারিও একজন চিহ্নিত মাদক কারবারি। সন্ধ্যা রাণীর সাথে পাপ্পু’র দীর্ঘদিন যাবৎ পরকীয়ার সম্পর্ক ছিল। বিষয়টি জানাজানি হলে পাপ্পুর স্ত্রীর সাথে প্রায়ই সন্ধ্যা রাণীর ঝগড়া হতো। ২০২৩ সালের ৩ সেপ্টেম্বর বিকেলে তাদের দু’জনের মধ্যে কথাকাটির একপর্যায়ে পাপ্পু রোজারিও ক্ষুব্ধ হয়ে সন্ধ্যা রাণীর মাথায় বাটাম দিয়ে আঘাত করে। পরে স্বজনরা তাকে স্থানীয় চিকিৎসকের কাছে চিকিৎসা দিয়ে বাড়িতে নিয়ে যান। পরদিন তিনি নিজ বাড়িতে মারা যান। খবর পেয়ে পুলিশ লাশ উদ্ধার করে সাধারণ ডায়েরি মূলে ময়নাতদন্তের জন্য মর্গে পাঠায়। সোমবার ময়নাতদন্ত প্রতিবেদন এলে তাতে সন্ধ্যা রাণীকে হত্যা করা হয়েছে বলে উল্লেখ করা হয়।
মামলার তদন্ত কর্মকর্তা উপপরিদশক রবিউল ইসলাম বলেন, সন্ধ্যা রাণী মারা গেলে ওই সময় বিষয়টি স্থানীয় ভাবে মীমাংসা করা হয়। কিন্তু ময়নাতদন্ত প্রতিবেদনে হত্যার বিষয়টি উল্লেখ্য করা হলে তার স্বামী সনাতন সরকার তিনজনকে আসামি করে হত্যা মামলা করেন।
বড়াইগ্রাম থানা ভারপ্রাপ্ত কর্মকর্তা (ওসি) শফিউল আজম খান বলেন, তিনজন আসামির মধ্যে মুল অভিযুক্ত জেল হাজতে রয়েছেন। তবে তাকেও এ মামলায় শ্যন এরেস্ট (পূর্ণ গ্রেফতার) দেখানো হয়েছে। অন্য দু’জনকে বুধবার আদালতে সোপর্দ করা হবে।
 
",1,193.0,0.0,0.0
20171124,315,"

জবির রেজিস্ট্রার পদ থেকে অব্যাহতি নিলেন ওহিদুজ্জামান
","পারিবারিক কারণে জগন্নাথ বিশ্ববিদ্যালয়ের চুক্তি ভিত্তিক রেজিস্ট্রার পদ থেকে অব্যাহতি নিয়েছেন প্রকৌশলী মো: ওহিদুজ্জামান।
মঙ্গলবার (১২ মার্চ) বিশ্ববিদ্যালয়ের সংস্থাপন শাখার ডেপুটি রেজিস্ট্রার আব্দুল হালিম বিষয়টি নিশ্চিত করেছেন।
তিনি বলেন, পারিবারিক কারণে পিআরএল এ থাকা ছুটি ভোগ করতে তার চুক্তি বাতিল করে ছুটি ভোগ করার আবেদন করেন। বিশ্ববিদ্যালয় তার আবেদন গ্রহণ করেছে।
এদিন দুপুরে রেজিস্ট্রার মো: ওহিদুজ্জামান বিশ্ববিদ্যালয়ের সবার কাছ থেকে বিদায় নিয়ে বিশ্ববিদ্যালয় ত্যাগ করেন।
উল্লেখ্য, ২০২৩ সালের ১৪ জুন তিনি জগন্নাথ বিশ্ববিদ্যালয়ে এক বছরের জন্য চুক্তি ভিত্তিক রেজিস্ট্রার পদে নিয়োগ পান।
এর আগে একই বছরের ১৩ জুন তার চাকরির মেয়াদ শেষ হয়। ২০০৯ সালের ১৫ অক্টোবর তিনি জগন্নাথ বিশ্ববিদ্যালয়ে রেজিস্ট্রার পদে যোগদান করেন।
",1,193.0,0.0,0.0
20222862,433,"

 বাউফলে প্রতিবন্দ্বী শিশু নিহত : আটক ১
","পটুয়াখালীর বাউফলে শারীরিক প্রতিবন্দ্বী শিশু সাব্বির হোসেন (১৩) নিহতের ঘটনায় শিশুটির বড় ভাই সজীব হোসেনকে (২২) আটক করেছে পুলিশ। পরে তার স্বীকারোক্তি অনুযায়ী গতকাল সোমবার তাদের রান্না ঘরের একটি শুকনা গাছের পাতার বস্তা থেকে গুলিভর্তি একটি বিদেশী রিভলবার উদ্ধার করা হয়। নিহত সাব্বির সূর্য্যমনি গ্রামের বাবুল সওদাগরের ছেলে। সে সূর্য্যমনি নিউ মডেল মাধ্যমিক বিদ্যালয়ের ছাত্র ছিল।জানা গেছে, রোববার সকাল সাড়ে ৮টার দিকে সাব্বির আহত হয়। ঢাকা মেডিক্যাল কলেজ হাসপাতালে নেয়ার পথে রোববার রাতে তার মৃত্যু হয়।বাউফল থানার ওসি (তদন্ত) আতিকুল ইসলাম বলেন, শিশুটি গুলিবিদ্ধ হয়েছে জানার পর তার বড় ভাই সজীবকে আটক করা হয়। পরে তার স্বীকারোক্তি অনুযায়ীগুলিভর্তি বিদেশী রিভলবার উদ্ধার করা হয়েছে। নিহত সাব্বিরের লাশ ময়নাতদন্তের জন্য পটুয়াখালী মর্গে পাঠানো হয়েছে।
 
",1,193.0,0.0,0.0
20173019,391,"

আজ থেকে নতুন সময়ে সরকারি অফিস-ব্যাংক-আদালত
","পবিত্র রমজান মাস উপলক্ষে আজ মঙ্গলবার থেকে নতুন সময় ধরে চলবে সরকারি অফিস, ব্যাংক ও আদালত।
সরকারি প্রতিষ্ঠানে অফিসের সময় নির্ধারণ করা হয়েছে সকাল ৯টা থেকে বিকেল সাড়ে ৩টা পর্যন্ত। আগে অফিস সময় ছিল সকাল ৯টা থেকে বিকেল ৪টা পর্যন্ত।
গত ২৮ ফেব্রুয়ারি প্রধানমন্ত্রী শেখ হাসিনার সভাপতিত্বে মন্ত্রিসভার বৈঠকে ‘হিজরি ১৪৪৫ (২০২৪ খ্রিস্টাব্দ) সালের পবিত্র রমজান মাসে সব সরকারি, আধা-সরকারি, স্বায়ত্তশাসিত ও আধা-স্বায়ত্তশাসিত প্রতিষ্ঠানের জন্য অফিস সময়সূচি নির্ধারণ’ সংক্রান্ত প্রস্তাব অনুমোদন দেয়া হয়। পরে এ বিষয়ে প্রজ্ঞাপন জারি করে জনপ্রশাসন মন্ত্রণালয়।
রমজানে সরকারি অফিসে দুপুর সোয়া ১টা থেকে দেড়টা পর্যন্ত জোহরের নামাজের বিরতি থাকবে। সাপ্তাহিক ছুটি থাকবে যথারীতি শুক্র ও শনিবার।
চাঁদ দেখা যাওয়ায় মঙ্গলবার থেকে মুসলমানদের সিয়াম সাধনার মাস রমজান শুরু হয়েছে।
ব্যাংকের সময়সূচিবাংলাদেশ ব্যাংকের সিদ্ধান্ত অনুযায়ী, রমজানে ব্যাংকের লেনদেনের সময় ৩০ মিনিট কমেছে। রোজার মাসজুড়ে ব্যাংকে লেনদেন করা যাবে সকাল সাড়ে ৯টা থেকে দুপুর আড়াইটা পর্যন্ত। সেই হিসাবে রমজানে ব্যাংকে বিরতিহীনভাবে লেনদেন চলবে পাঁচ ঘণ্টা। এতদিন ব্যাংকে লেনদেন চলেছে সকাল ১০টা থেকে বিকেল সাড়ে ৩টা পর্যন্ত, সাড়ে ৫ ঘণ্টা।
রমজানে ব্যাংকের অফিস সূচি হবে সকাল সাড়ে ৯টা থেকে বিকেল ৪টা পর্যন্ত, এতদিন যা ছিল সকাল ১০টা থেকে বিকেল ৫টা পর্যন্ত।
আদালতের সময়সূচিরোজার মাসের জন্য বাংলাদেশ সুপ্রিম কোর্ট, আপিল বিভাগ, অধস্তন আদালত ও অফিসের সময়সূচি নির্ধারণ করা হয়েছে। নির্ধারিত সময়সূচি অনুযায়ী, আপিল বিভাগের আদালতের কার্যক্রম চলবে সকাল সাড়ে ৯টা থেকে দুপুর সোয়া ১টা পর্যন্ত। তবে সকাল ৯টা থেকে বিকেল ৩টা পর্যন্ত চলবে আপিল বিভাগের অফিসের কার্যক্রম।
হাইকোর্ট বিভাগের আদালতের কার্যক্রম চলবে সকাল সাড়ে ১০টা থেকে বিকেল ৩টা ১৫ মিনিট পর্যন্ত। অফিস চলবে সকাল ৯টা ১৫ মিনিট থেকে বিকেল সাড়ে ৩টা পর্যন্ত।
অধস্তন আদালতের সূচিতে বলা হয়েছে, পবিত্র রমজান মাসে রোববার থেকে বৃহস্পতিবার পর্যন্ত আদালতের কার্যক্রম সকাল সাড়ে ৯টা থেকে বিকেল ৩টা পর্যন্ত চলবে। তবে দুপুর একটা ১৫ মিনিট থেকে দেড়টা পর্যন্ত জোহরের নামাজের বিরতি থাকবে।
",1,193.0,0.0,0.0
20171135,316,"

অ্যাপ-কর্মীদের অধিকার রক্ষায় সম্মত ইইউ
","উবার, ডেলিভারির মতো বিভিন্ন অ্যাপ-এ কাজ করা কর্মীদের মধ্যে কারা চাকরিজীবীদের মতো অধিকার অর্জন করবেন, তা ঠিক করতে প্রস্তাবিত আইনে সোমবার সম্মত হয়েছেন ইউরোপীয় ইউনিয়নের (ইইউ) সদস্যদেশগুলোর শ্রম ও সামাজিকবিষয়ক মন্ত্রীরা।
ইউরোপীয় ইউনিয়নের দেশগুলোতে প্রায় দুই কোটি ৮০ লাখের মতো কর্মী ‘গিগ অর্থনীতি’তে কাজ করেন। বিভিন্ন রাইড শেয়ারিং অ্যাপ, ফুড ডেলিভারি অ্যাপ, ফ্রিল্যান্সিং অ্যাপের মতো ডিজিটাল প্ল্যাটফর্মগুলো গিগ অর্থনীতির অংশ।
‘দ্য প্ল্যাটফর্ম ওয়ার্ক ডাইরেক্টিভ’-এ বলা হয়েছে, যে প্ল্যাটফর্ম তার কর্মীদের কাজের পারফরম্যান্সের ওপর নজর রাখে এবং কর্মীদের কত টাকা দেয়া হচ্ছে এবং তারা কত ঘণ্টা কাজ করছেন, সেসব বিষয় নিয়ন্ত্রণ করে, সেই প্ল্যাটফর্মের কর্মীদের কিছু নির্দিষ্ট ক্ষেত্রে চাকরিজীবী হিসেবে চিহ্নিত করা হবে।
ইউরোপীয় ইউনিয়ন ২০২১ সালে অ্যাপ কর্মীদের অধিকার রক্ষায় আইন তৈরি শুরু করে। গত ডিসেম্বরে তারা একটি খসড়ায় সম্মত হয়। এরপর সেটির অনুমোদন প্রক্রিয়া শুরু হয়। কিন্তু ফ্রান্সের নেতৃত্বে কয়েকটি দেশ এটি আটকে দেয়। সে কারণে ইইউ আলোচকেরা আবার আলোচনায় বসে আইনে কিছু পরিবর্তন আনেন। সমালোচকেরা বলছেন, ফেব্রুয়ারিতে প্রস্তাবিত আইনটি অনেক দুর্বল হয়ে গেছে।
সোমবার ব্রাসেলসে ইইউ মন্ত্রীদের বৈঠকে আইন নিয়ে আলোচনা হয়েছে। জার্মানি এতে সমর্থন দেয়া থেকে বিরত থেকেছে। আর ফ্রান্স বিরোধিতা করেছে। তবে যে দেশগুলো এটি সমর্থন করেছে সেসব দেশে ইইউর মোট জনসংখ্যার ৬৫ শতাংশের বেশি বাস করেন। তাই নিয়ম অনুযায়ী, আইনটি এখন পাসের জন্য ইইউ সংসদে পাঠানো হবে। সেখানে এটি সহজে পাস হবে বলে আশা করা হচ্ছে।
আইনটি পাস হলে সদস্যরাষ্ট্রগুলো, একজন কর্মীকে কী বিবেচনায় চাকরিজীবী বলে গণ্য করা হবে, তার জন্য নিজেদের মতো করে নির্ণায়ক ঠিক করবে।
সোমবার মন্ত্রীরা আইনে সম্মত হওয়ার পর সামাজিক যোগযোগমাধ্যম এক্সে (সাবেক টুইটার) বিষয়টি শেয়ার করেছে ইইউর বর্তমান সভাপতি দেশ বেলজিয়াম। এতে বলা হয়, ‘আপনাদের ঘরে যারা খাবার ডেলিভারি করেন তাদের জন্য উন্নততর কর্ম পরিবেশ।’
ইউরোপীয় কাউন্সিল মনে করছে, আইনটি ইইউতে গিগ অর্থনীতিতে কাজ করা কর্মীদের ন্যূনতম সুরক্ষা নিশ্চিত করবে।সূত্র : ডয়চে ভেলে
",1,193.0,0.0,0.0
20171137,317,"

মেয়ের মৃত্যুর সংবাদ শুনে মারা গেলেন মা!
","পাবনার আটঘরিয়ায় ক্যান্সারে আক্রান্ত হয়ে মেয়ের মৃত্যু সংবাদ শুনে মারা গেছেন মা।
সোমবার (১১ মার্চ) সন্ধ্যায় উপজেলার দেবোত্তর ইউনিয়নের পাটেশ্বর গ্রামে এ ঘটনা ঘটে।
মৃতরা হলেন পাটেশ্বর গ্রামের আলেম মোল্লার মেয়ে আমেনা খাতুন (৩৫) ও তার স্ত্রী ইসমত আরা (৫৫)।
স্থানীয়রা জানান, মেয়ে আমেনা খাতুন দীর্ঘদিন ধরে ক্যান্সারের সাথে লড়াই করছিলেন। গত কয়েকদিন আগে তাকে পাবনা জেনারেল হাসপাতালে ভর্তি করা হয়। সেখানে চিকিৎসাধীন অবস্থায় সোমবার (১১ মার্চ) ভোরে মৃত্যু হয় আমেনার। ওই খবর শোনার পর তার মা ইসমত আরা স্ট্রোক করেন। তাকে গুরুতর অসুস্থ অবস্থায় পাবনা জেনারেল হাসপাতালে ভর্তি করা হয়। সোমবার সন্ধ্যায় তারও মৃত্যু হয়।
এ বিষয়ে দেবোত্তর ইউনিয়ন পরিষদের চেয়ারম্যান মোহাঈম্মীন হোসাইন চঞ্চল বলেন, গতকাল একইদিনে মর্মান্তিক এ ঘটনায় এলাকায় শোকের ছায়া নেমে এসেছে। আমরা যতটুকু পারি পরিবারটির পাশে দাঁড়ানোর চেষ্টা করবো।
আটঘরিয়া থানার ভারপ্রাপ্ত কর্মকর্তা (ওসি) হাদিউল ইসলাম বলেন, বিষয়টি আমরা জানতে পেরে লাশ উদ্ধার করে পরিবারকে বুঝিয়ে দিয়েছি। ঘটনাটি হৃদয় বিদারক।
",1,193.0,0.0,0.0
20171065,309,"

১২ শ’ কোটি টাকা ব্যয়ে প্রশস্ত হচ্ছে মেরিন ড্রাইভ সড়ক
","বিশ্বের দীর্ঘতম সমুদ্র সৈকত কক্সবাজার। কক্সবাজার-টেকনাফ মেরিন ড্রাইভ সড়কের একদিকে পাহাড় অন্যদিকে অপরুপ সমুদ্র সৈকত। পাহাড় আর সমুদ্রের মাঝখানে মেরিন ড্রাইভ সড়ক পর্যটকদের আকৃষ্ট করছে দিনে দিনে। এই গুরুত্বপূর্ণ মেরিন ড্রাইভ সড়ক প্রশস্তকরণ কাজ শুরু হয়েছে।
জানা গেছে, প্রথম ধাপে ১২ শ’ কোটি টাকা ব্যয়ে এই সড়কের কক্সবাজার শহরের কলাতলীর পর থেকে উখিয়ার পাটুয়ারটেক পর্যন্ত ৩০.৪ কিলোমিটার রাস্তা প্রশস্থ করা হবে।
কক্সবাজার সড়ক ও জনপথ বিভাগের নির্বাহী প্রকৌশলী শাহে আরেফিন জানান, ‘১২ শ’ কোটি টাকার এই প্রকল্পে ৪০০ কোটি টাকা ব্যয় হবে ভূমি অধিগ্রহণে এবং বাকি ৮০০ কোটি টাকা ব্যয় হবে রেজুখাল ব্রিজ এবং ছোট-বড় ব্রিজ নির্মাণসহ বিভিন্ন পয়েন্টে সমুদ্র সুরক্ষায়।’
প্রকৌশলী শাহে আরেফিন আরো জানান, ‘১৮ ফিট থেকে সড়কটি ৩৪ ফিটে উন্নীত করা হচ্ছে। প্রকল্পের আওতায় রয়েছে ১১৩ দশমিক ২৫ একর ভূমি অধিগ্রহণ, ৭ লাখ ২৪ হাজার ঘনমিটার মাটি ভরাট, ২৯ দশমিক ৪২ কিলোমিটার ফ্লেক্সিবল পেভমেন্ট প্রশস্তকরণ ও শূন্য দশমিক ৩২ কিলোমিটার ফ্লেক্সিবল পেভমেন্ট বাঁক সরলীকরণ কাজ। এছাড়াও ছয় হাজার ৪৮০ মিটার আরসিসি রিটেইনিং ওয়াল নির্মাণ, ৬৩ হাজার ৭২০ বর্গমিটার জিও টেক্সটাইলসহ সিসি ব্লক স্থাপন, ৫৪ হাজার ৩৬০টি টেট্রাপড নির্মাণ, ৯ হাজার ১২০ বর্গমিটার রোড মার্কিং, ইউটিলিটি স্থানান্তর, রেজুখালের উপর দুই লেনের একটি সেতু নির্মাণ (৩০৫ মিটার) এবং মেরিন ড্রাইভের নিরাপত্তায় ৬০৮টি সিসি টিভি ক্যামেরা স্থাপন করা হবে এ প্রকল্পের আওতায়। একইসাথে ৯ হাজার ১৮০ মিটার এল ড্রেন ও ১৩ হাজার ৯৪ মিটার ইউ ড্রেনের পানি নিস্কাশন ব্যবস্থাও নির্মাণ করা হবে বলেও জানান সওজের এ কর্মকর্তা।
উল্লেখ্য, ২০২২ সালের ২৮ জুন প্রকল্পটি প্রধানমন্ত্রী ও একনেক চেয়ারপারসন শেখ হাসিনার সভাপতিত্বে অনুষ্ঠিত সভায় অনুমোদন দেয়া হয়। আশা করা হচ্ছে, সড়কটি প্রশস্থকরণের মাধ্যমে নিরাপদ যোগাযোগ ব্যবস্থা গড়ে তোলা, পর্যটন শিল্পের প্রসার এবং প্রকল্প এলাকার আর্থ-সামাজিক অবস্থার উন্নয়ন হবে। সড়ক ও জনপথ অধিদফতরের এ প্রকল্পটি বাস্তবায়ন করছে সেনাবাহিনীর ১৬ ইসিবি।
",1,193.0,0.0,0.0
20173111,403,"

‘আত্মবিশ্বাস ছিল কয়েকটি সেভ করব’
","নাম ইয়ারজান বেগম। তবে পঞ্চগড়ে তার স্থানীয় কোচ আবু তালেব টুকু প্রথমে ইয়ারজানের নামই উচ্চারণ করতে পারতেন না। ডাকতেন ডাইজান নামে। কাল অনূর্ধ্ব-১৬ মহিলা সাফ জিতে দেশে ফেরার পর বাফুফে ভবনে এই তথ্য দেন বাংলাদেশ দলের এই গোলরক্ষক। সেই কোচকে বিশেষভাবে স্মরণ করে গত পরশু ফাইনালে তিন টাইব্রেকার ঠেকানো ইয়ারজান বলেন, ‘কোচ টুকুুকে আমি কোচ বলি না। উনি আমার ভাই। আমার কোনো ভাই নেই। উনার চেষ্টাতেই আজ আমি ফুটবলে আসতে পেরেছি। এই যাত্রায় নানান প্রতিকূলতা ডিঙ্গাতে হয়েছে আমাকে। সাথে কোচকেও।’ এই ইয়ারজানের নাম এখন পুরো দেশবাসীর মুখে মুখে। স্রেফই তার একক কৃতিত্বে বাংলাদেশ এবারের অনূর্ধ্ব-১৬ মহিলা সাফে চ্যাম্পিয়ন হয়েছে। ফাইনালে ৯০ মিনিটের খেলা ১-১-এ শেষ হওয়ার পর টাইব্রেকারে তিনি রুখে দেন ভারতের একে একে নেয়া তিনটি শট। কোন ক্লাসে পড়েন এই তথ্য দিতে না চাওয়া ইয়ারজান বলেন, ‘আমার আত্মবিশ্বাস ছিল টাইব্রেকারের শট আমি ঠেকাব। তবে ম্যাচ জয়ী টাইব্রেকার রুখে দেয়ার পর আমার কাছে বিশ্বাসই হচ্ছিল না বলটি আমি ঠেকিয়েছি।’কোচ টুকুর অবদানের কথা উল্লেখ করে ফের বলেন, উনি আমাকে প্রথমে জানায় আমি যদি কঠোর পরিশ্রম করি তাহলে ঢাকায় লিগ খেলতে পাারব। আর আরো বেশি পরিশ্রম করলে জাতীয় দলে খেলতে পারব। সেই অনুযায়ী চলেই আমি আজ জাতীয় দলে। সে সাথে বাফুফেকে ধন্যবাদ তারা আমাকে ক্যাম্পে সুযোগ দেয়ায়। তা না হলে আমি এত দূর আসতে পারতাম না।পঞ্চগড়ের ইয়ারজান ফুটবল একাডেমিতে প্রথমে ছিলেন স্ট্রাইকার। পরে ডিফেন্সে খেলেন। এরপর তার সাহস দেখে কোচ টুকুই তাকে গোলরক্ষক হতে পরামর্শ দেন। সে থেকেই তিনি এখন পোস্টের নিচে নতুন আস্থা। এ জন্য কোচকে ধন্যবাদ দিয়ে বলেন, আসলে কোচই ভালো জানেন কে কোন পজিশনে ফিট। টাইব্রেকার ঠেকানোটা পুরনো অভ্যাস ইয়ারজানের। জানান, ‘আমি বিভিন্ন টুর্নামেন্টে এই টাইব্রেকার ঠেকিয়ে দলকে চ্যাম্পিয়ন করি।’যোগ করেন, আমি যখন কোনো টুর্নামেন্টে খেলতাম একাডেমির হয়ে সেখানে আমার দুই-তিনটা সেভ থাকত। সেই আত্মবিশ্বাসই আমাকে ভারতের বিপক্ষে ফাইনালে তিনটি শট রুখে দিতে বাড়তি প্রেরণা দেয়।তিন মাস আগে বাফুফের ক্যাম্পে আসা ইয়ারজানের একপর্যায়ে অনিশ্চিতই হয়ে গিয়েছিল ফুটবল খেলা। শুধু এলাকাতেই খেলতেন। এই অবস্থা চলতে থাকে তিন বছর। পরে কোচের উৎসাহেই ফুটবলে টিকে থাকা।তার বাড়ি থেকে প্র্যাকটিস মাঠের দূরত্ব সাড়ে ১১ কিলোমিটার। প্রতিদিন অটোতে চড়ে অনুশীলনে যেতেন। এই টাকা কখনো তার বাবা দিতেন আর বাবার কাছে না থাকলে কোচই সে খরচ বহন করতেন। জানান, বাবা যেভাবেই হোক আমার ভাড়ার টাকা জোগাড় করে দিতেন। দুই বোন আর বাবা-মাকে নিয়ে ইয়ারজানদের পরিবার। বাবা দীর্ঘ দিন ধরেই শ্বাসকষ্টে ভুগছেন। কোনো চিকিৎসাই করাতে পারছেন না। আর মা অন্যের বাড়িতে কাজ করেন। সাথে কৃষিজমিতে সব কাজই করতে পারেন। বাংলাদেশ দলের এই কিপার জানান, আমি ছোটবেলা থেকেই দেখে আসছি বাবা শ্বাসকষ্টে ভুগছেন। কোনো চিকিৎসা হয়নি।মাত্রই অনূর্ধ্ব-১৬ জাতীয় দলে। সামনে অনূর্ধ্ব-১৯ এবং সিনিয়র জাতীয় দলে খেলার স্বপ্ন। আর সিনিয়র দলে চান্স পেতে হলে লড়াই করতে হবে রুপনা চাকমা, স্বর্ণা রানীদের সাথে। ইয়ারজানের ঘোষণা, আমি ভালো খেলেই মূল জাতীয় দলে খেলতে চাই।কাল বাফুফে ভবনে ইয়ারজানের প্রশংসায় অধিনায়ক অর্পিতা বিশ্বাস এবং টুর্নামেন্টের মোস্ট ভেল্যুয়েবল ফুটবলারের পুরস্কার জেতা সৌরভী আকন্দ প্রীতির। অর্পিতার মতে, ‘প্রথমে যখন প্রীতির টাইব্রেকার মিস হয় তখন আমরা একটু টেনশনে পড়লেও আত্মবিশ্বাস ছিল ইয়ারজান পারবে। কারণ অনুশীলনে তাকে দেখেছি এই স্পট কিক ঠেকাতে। শেষ পর্যন্ত সে আমাদের সেই প্রত্যাশা পূরণ করেছে।’ ভারতের বিপক্ষে লিগ ম্যাচে, আন্তর্জাতিক ম্যাচে প্রথম এবং একমাত্র গোল করা অর্পিতা জানান, এই গোলই আমার প্রিয়।প্রীতির মতে, আমি প্রথম শট মিস করার পর জানতাম ইয়ারজান পারবে। তাকে আমরা অনুশীলনে এমনটা করতে দেখেছি। সে সেটি করেছে। নিজে এবার সর্বোচ্চ গোলদাতা হতে না পারলেও খুশি দল চ্যাম্পিয়ন হওয়ায়।
",1,193.0,0.0,0.0
20223793,438,কৃষিমন্ত্রীর সঙ্গে সুইজারল্যান্ডের রাষ্ট্রদূতের বৈঠক,"কৃষিমন্ত্রী ড. মো. আব্দুস শহীদ এর সঙ্গে ঢাকায় নিযুক্ত সুইজারল্যান্ডের রাষ্ট্রদূত রেটো রেঙ্গলি সাক্ষাৎ করেছেন। আজ মঙ্গলবার সচিবালয়ে সাক্ষাৎকালে সুইজারল্যান্ড দূতাবাসের ডেপুটি হেড অব মিশন করিন্নে পিগনানি ও কৃষি মন্ত্রণালয়ের যুগ্মসচিব মো. মাহমুদুর রহমান উপস্থিত ছিলেন।বৈঠকে কৃষিখাতে পারস্পরিক সহযোগিতা বৃদ্ধি এবং কৃষি গবেষণা জোরদার ও প্রযুক্তি বিনিময় প্রভৃতি বিষয়ে একসঙ্গে কাজ করার উপর গুরুত্বারোপ করা হয়। কৃষিখাতে দুদেশের মধ্যে সমঝোতা স্মারক স্বাক্ষরের আগ্রহ প্রকাশ এবং বাংলাদেশ থেকে আম, শাকসবজি, চা, পেয়ারা প্রভৃতি নেওয়ার জন্য সুইস রাষ্ট্রদূতকে অনুরোধ করেন মন্ত্রী।
এসময় মন্ত্রী বলেন, দেশের মানুষের খাদ্য নিরাপত্তা বজায় রাখা বর্তমান সরকারের সর্বোচ্চ অগ্রাধিকার। সেজন্য, উৎপাদন বৃদ্ধির পাশাপাশি আমরা খাদ্য অপচয় কমাতে পোস্ট হার্ভেস্ট ব্যবস্থাপনায় জোর দিচ্ছি। এক্ষেত্রে সুইজারল্যান্ড সহযোগিতা করতে পারে। সুইজারল্যান্ডের রাষ্ট্রদূত রেটো রেঙ্গলি বাংলাদেশে ‘শস্য বীমা’ চালুর বিষয়ে মন্ত্রীর সহযোগিতা কামনা করেন।",1,193.0,0.0,0.0
20172994,387,"

চুয়াডাঙ্গায় মোটরসাইকেল থেকে পড়ে যুবক নিহত
","চুয়াডাঙ্গার আলমডাঙ্গায় চলন্ত মোটরসাইকেল থেকে ছিটকে পড়ে গাছের সাথে ধাক্কা লেগে মো: জীবন হোসেন (২০) নামের এক যুবক নিহত হয়েছেন।
মঙ্গলবার সকাল সাড়ে ১০টার দিকে হারদি-ওসমানপুর সড়কের কানাপুকুর মাঠ নামক স্থানে এ দুর্ঘটনা ঘটে।
নিহত জীবন মীরপুর উপজেলার মালিহাদ ইউনিয়নের রাজনগর গ্রামের মো: রশিদুল ইসলামের ছেলে।
স্থানীয়রা জানায়, মঙ্গলবার সকালে জীবন তার চাচাত ভাইয়ের মোটরসাইকেল নিয়ে হারদি বাজারে ঘুরতে যান। ফেরার পথে হারদি-ওসমানপুর সড়কের কানাপুকুর মাঠ নামক স্থানে এলে মোটসাইকেলের নিয়ন্ত্রণ হারিয়ে সড়ক থেকে ছিটকে পার্শ্ববর্তী গাছের সাথে ধাক্কা লাগে তার। এতে ঘটনাস্থলেই তার মৃত্যু হয়।
ওসমানপুর ফাঁড়ির উপ-পরিদর্শক (এসআই) কায়েস মাহমুদ ঘটনা নিশ্চিত করে বলেন, রক্তাক্ত অবস্থায় যুবককে উদ্ধার করে হারদি হাসপাতালে নিলে কর্তব্যরত চিকিৎসক মৃত ঘোষণা করেন। লাশ হাসপাতাল থেকে উদ্ধার করা হয়েছে এবং পরিবারের কাছে হস্তান্তরের পক্রিয়া চলছে।
এ ঘটনায় আলমডাঙ্গা থানায় একটি অপমৃত্যু মামলা দায়ের করা হয়েছে বলেও জানান ওসি।
",1,193.0,0.0,0.0
20223837,452,গাইবান্ধায় গ্রাম পুলিশদের পাঁচ দিনব্যাপী বিশেষ প্রশিক্ষণ,"স্মার্ট গ্রাম পুলিশ বাহিনী গঠনের লক্ষ্যে গাইবান্ধা সদর উপজেলায় কর্মরত গ্রাম পুলিশদের পাঁচদিনব্যাপী বিশেষ প্রশিক্ষণ কোর্স সোমবার দুপুরে উপজেলা পরিষদ কমপ্লেক্স ভবনে অনুষ্ঠিত হয়
স্মার্ট গ্রাম পুলিশ বাহিনী গঠনের লক্ষ্যে গাইবান্ধা সদর উপজেলায় কর্মরত গ্রাম পুলিশদের পাঁচদিনব্যাপী বিশেষ প্রশিক্ষণ কোর্স সোমবার দুপুরে উপজেলা পরিষদ কমপ্লেক্স ভবনে অনুষ্ঠিত হয়। সদর উপজেলা প্রশাসন এই প্রশিক্ষণের আয়োজন করে। প্রশিক্ষণের উদ্বোধন করেন প্রধান অতিথি জেলা প্রশাসক কাজী নাহিদ রসুল। সদর উপজেলা নির্বাহী কর্মকর্তা মো. মাহমুদ আল হাসানের সভাপতিত্বে অন্যান্যদের মধ্যে বক্তব্য রাখেন স্থানীয় সরকার বিভাগের উপ-পরিচালক মো. শরিফুল ইসলাম, সদর থানার অফিসার ইনচার্জ (তদন্ত) সেরাজুল ইসলাম, সাংবাদিক সিদ্দিক আলম দয়াল, দীপক কুমার পাল,রওশন হাবিব প্রমুখ। প্রশিক্ষণের প্রথমদিনে ৫০ জন গ্রাম পুলিশ অংশ নেয়। প্রধান অতিথি জেলা প্রশাসক বলেন, নির্বাচনের সময় গ্রাম পুলিশের সদস্যরা গুরুত্বপূর্ণ ভূমিকা পালন করে। দুর্যোগের সময়ও গ্রাম পুলিশ ঝুঁকি নিয়ে তাদের দায়িত্ব পালন করেন। তিনি গ্রাম পুলিশের দায়িত্ব, কর্তব্য, পোশাক, স্থানীয় সরকার (ইউনিয়ন পরিষদ) আইন ২০০৯ প্রভৃতি বিষয় সম্পর্কে আলোচনা করেন। তিনি আরও বলেন, মাদক নির্মূল ও বাল্যবিবাহ প্রতিরোধে গ্রাম পুলিশদের কার্যকর ভূমিকা পালনের আহবান জানান।",1,193.0,0.0,0.0
20223834,451,হাবিপ্রবিতে সাধারণ শিক্ষার্থীদের ব্যানারে গণইফতার,"হাজী মোহাম্মদ দানেশ বিজ্ঞান ও প্রযুক্তি বিশ্ববিদ্যালয়ে (হাবিপ্রবি) সাধারণ শিক্ষার্থীদের ব্যানারে গণইফতার অনুষ্ঠিত হয়েছে। মঙ্গলবার বিশ্ববিদ্যালয়ের টিএসসিতে নোয়াখালী বিজ্ঞান ও প্রযুক্তি বিশ্ববিদ্যালয় এবং শাহজালাল বিজ্ঞান ও প্রযুক্তি বিশ্ববিদ্যালয় ক্যাম্পাসে ইফতার পার্টি আয়োজনের উপর নিষেধাজ্ঞা আরোপের প্রতিবাদস্বরূপ এ কর্মসূচি পালন করা হয়।
এতে প্রায় তিন শতাধিক শিক্ষার্থী অংশগ্রহণ করেন। ছেলে এবং মেয়ে শিক্ষার্থীরা আলাদা আলাদাভাবে বসে ইফতার গ্রহণ করেন। সাধারণ শিক্ষার্থীরা বলেন, বাঙালির চিরায়ত মুসলিম সংস্কৃতি রমজান, সেহেরি ও ইফতার। এই সংস্কৃতি ও ধর্মীয় রীতির উপর হস্তক্ষেপ কখনও কাম্য নয়। সম্প্রতি শাবিপ্রবি ও নোবিপ্রবিতে ইফতার পার্টিতে নিষেধাজ্ঞার প্রতিবাদে দুই ক্যাম্পাসের সাধারণ শিক্ষার্থীদের প্রতি সংহতি জানিয়ে আমরা গণইফতার কর্মসূচিতে অংশগ্রহণ করেছি।জানা গেছে, সোমবার (১১ মার্চ) সকালে
শাহজালাল বিজ্ঞান ও প্রযুক্তি বিশ্ববিদ্যালয়ের উপ-রেজিস্ট্রার স্বাক্ষরিত এক সংবাদ বিজ্ঞপ্তিতে ক্যাম্পাসের অভ্যন্তরে ইফতার পার্টি আয়োজন না করার নির্দেশ প্রদান করা হয়। একইদিনে নোয়াখালী বিজ্ঞান ও প্রযুক্তি বিশ্ববিদ্যালয়ের রেজিস্ট্রার ড. মুহাম্মদ আলমগীর সরকার স্বাক্ষরিত আরেকটি বিজ্ঞপ্তিতে ক্যাম্পাসের অভ্যন্তরে ইফতার পার্টি আয়োজন না করার নির্দেশ প্রদান করা হয়। বিশ্ববিদ্যালয় দুটি জানিয়েছে, প্রধানমন্ত্রীর নির্দেশনার প্রেক্ষিতে বিশ্ববিদ্যালয়ের সংশ্লিষ্ট সকলকে আসন্ন রমজান মাসে ক্যাম্পাসে ইফতার পার্টির আয়োজন না করার জন্য অনুরোধ জানানো হয়।",1,193.0,0.0,0.0
20170952,294,"

কাউখালীতে শসার কেজি ১০০ টাকা
","পিরোজপুরের কাউখালীতে শসার কেজি ৯০ টাকা থেকে ১০০ টাকা দরে বিক্রি হচ্ছে।
মঙ্গলবার পহেলা রমজান সরেজমিনে উপজেলার বিভিন্ন হাট বাজারে দেখা গেছে, প্রতি কেজি শসা ৯০ থেকে ১০০ টাকা দরে বিক্রি করা হচ্ছে। রমজান মাসে শসার চাহিদা একটু বেশি থাকে। এই সুযোগে অসাধু ব্যবসায়ীরা সাধারণ ক্রেতাদের এক প্রকার বাধ্য করে তাদের ইচ্ছামতো শসার দাম বাড়িয়ে বিক্রি করে। সাধারণত তারা তাদের কাছে অসহায় হয়ে পড়ে।
এ সময় কথা হয় বাজারের শসা বিক্রিতা আল আমিন হোসেনের সাথে তিনি জানান, ‘বাজারে রমজান মাসে শসার চাহিদা বেশি থাকে সে তুলনায় বাজারে শসা সরবরাহ কম। আমাদের বেশি দামে কেনা পড়ে আমরা সামান্য লাভে শসা বিক্রি করি। শসার সাথে পাল্লা দিয়ে লেবুর দামও ক্রেতাদের নাগালের বাইরে চলে গেছে।’
শসা কিনতে আসা লিটন হোসেন বলেন, ‘বর্তমান বাজার দরের যে অবস্থা তাতে শসা কেনা আমাদের পক্ষে সম্ভব হবে না।’
সংবাদকর্মী হাফেজ মাসুম বিল্লাহ আক্ষেপ করে বলেন, ‘রমজান মাসে বিশ্বের অন্যান্য মুসলমান রাষ্ট্র দ্রব্যমূল্যর দাম কমিয়ে বিক্রি করে অথচ আমাদের দেশের ব্যবসায়ীরা তাদের ইচ্ছা মতো দাম বাড়িয়ে বিক্রি করে।’
বাজারে আসা অন্য ক্রেতারা বলেন, ‘বাজারে মনিটরিং অভাব রয়েছে। মনিটরিং ব্যবস্থার জোরদার করা হলে বাজারে দ্রব্যমূল্যর দাম নিয়ন্ত্রণে আসবে।’
কাউখালী উপজেলা নির্বাহী কর্মকর্তা সজল মোল্লা বলেন, ‘রমজান মাসে কোনো অসাধু ব্যবসায়ী যদি ইচ্ছে করে দ্রব্যমূল্যের দাম অধিক দামে বিক্রি করে তাহলে তাদের বিরুদ্ধে আইনগত ব্যবস্থা গ্রহণ করা হবে।’
",1,193.0,0.0,0.0
20223831,450,জালেমের জুলুম টিকে থাকতে পারে না: মির্জা আব্বাস,"প্রতি বছরের ন্যায় এবারও পবিত্র রমজান মাসের প্রথম দিন এতিম-আলেম-ওলামা মাশায়েখদের সম্মানে ইফতারের আয়োজন করেছে বিএনপি। মঙ্গলবার রাজধানীর ইস্কাটন লেডিস ক্লাবে এই ইফতার মাহফিলের আয়োজন করা হয়। বিএনপির স্থায়ী কমিটির সদস্যবৃন্দ এবং দলের সিনিয়র নেতৃবৃন্দ এতিম, আলেম ও ওলামা মাশায়েখদের সঙ্গে নিয়ে ইফতার করেন। দলের স্থায়ী কমিটির সদস্য মির্জা আব্বাসের সভাপতিত্বে ইফতারপূর্ব ভার্চুয়ালি প্রধান অতিথির বক্তব্য দেন বিএনপির ভারপ্রাপ্ত চেয়ারম্যান তারেক রহমান। এসময় জিয়া পরিবারসহ সবার জন্য বিশেষ দোয়া করা হয়। সংক্ষিপ্ত বক্তব্যে মির্জা আব্বাস বলেন, বেগম খালেদা জিয়ার শাসনামলেই প্রথম এতিমদের সঙ্গে ইফতার মাহফিল শুরু হয়। তিনি কমলাপুর মাদরাসায় গিয়ে ইফতার করেছিলেন। কিন্তু আজকে পরিস্থিতি বিবেচনায় আমরা একটি জায়গায় এতিমদের আমন্ত্রণ জানিয়ে ইফতার আয়োজন করছি। বেগম খালেদা জিয়া কারাবন্দী। আল্লাহ তাকে সুস্থ রাখুন।
তিনি বলেন, দেশের যে অবস্থা তাতে রোজার ইফতারেও স্বস্তি নেই।বিজ্ঞাপনদ্রব্যমূল্যের যে অবস্থা। মানুষের গণতান্ত্রিক অধিকার সবকিছুই কেড়ে নিয়েছে সরকার। এদেরকে উৎখাত করতে হবে। কোনো জালেমের জুলুম টিকে থাকতে পারেনি। নমরুদ-ফেরাউনও পারেনি। এটা হয়তো দীর্ঘস্থায়ী হতে পারে কিন্তু টিকে থাকতে পারবে না।
বিএনপির প্রচার সম্পাদক শহীদ উদ্দীন চৌধুরী এ্যানির সঞ্চালনায় ইফতার মাহফিলে অংশ নেন বিএনপির স্থায়ী কমিটির সদস্য ব্যারিস্টার জমির উদ্দিন সরকার, গয়েশ্বর চন্দ্র রায়, ড. আব্দুল মঈন খান, নজরুল ইসলাম খান, আমীর খসরু মাহমুদ চৌধুরী, কোষাধ্যক্ষ রশিদুজ্জামান মিল্লাত, ধর্ম বিষয়ক সম্পাদক রফিকুল ইসলাম জামাল, সহ-দপ্তর সম্পাদক তাইফুল ইসলাম টিপু, কেন্দ্রীয় নেতা আবদুল বারী ড্যানি, অমলেন্দু দাস অপু, ইকবাল হোসেন শ্যামল, ছাত্রদলের সাবেক ভারপ্রাপ্ত সভাপতি রাশেদ ইকবাল খান, ওলামা দলের সাবেক আহ্বায়ক শাহ্ মোহাম্মদ নেসারুল হক, মওলানা মোহাম্মদ সেলিম রেজা, মোহাম্মদ নজরুল ইসলাম তালুকদার, ক্বারী মোহাম্মদ গোলাম মোস্তফা, বিএনপির চেয়ারপারসনের একান্ত সচিব এবিএম আবদুস সাত্তার, মিডিয়া সেলের সদস্য শায়রুল কবির খান প্রমুখ। এছাড়াও আমন্ত্রিত অতিথি হিসেবে ছিলেন মাওলানা শাহ্ অলিউল্লাহ, মাওলানা কামল উদ্দিন জাফরিসহ তেজগাঁও ইসলামি মিশন এতিম খানা, শান্তিনগর মাদ্রাসার এতিম শিশুরা।",1,193.0,0.0,0.0
20170968,296,"

সিরিজ জিততে চায় বাংলাদেশ, সমর্থকদের ফিডব্যাক দিতে চান শান্ত
","শ্রীলঙ্কার বিপক্ষে প্রথমবার টি-টোয়েন্টি সিরিজ জয়ের স্বপ্ন পূরণ হয়নি বাংলাদেশের। খুব কাছে গিয়েও পুড়েছে আক্ষেপের অনলে। তবে তা নিয়ে বসে থাকার সুযোগ নেই, আবারো মাঠে নামতে হচ্ছে টাইগারদের। ফরম্যাট বদলে ওয়ানডেতে মুখোমুখি হবে শ্রীলঙ্কার।
আগামীকাল বুধবার থেকে মাঠে গড়াচ্ছে শ্রীলঙ্কার বিপক্ষে তিন ম্যাচের ওয়ানডে সিরিজ। বন্দরনগরী চট্টগ্রামের জহুর আহমেদ চৌধুরী স্টেডিয়ামেই হবে সবগুলো ম্যাচ। বেলা ২টায় শুরু হবে খেলা।ম্যাচ পূর্ব আনুষ্ঠানিক সংবাদ সম্মেলনে আজ মঙ্গলবার কথা বলেন অধিনায়ক নাজমুল হোসেন শান্ত। যেখানে তাকে কথা বলতে হয় সমর্থকদের নিয়ে। মূলত টি-টোয়েন্টি সিরিজ হারের পর ক্রিকেট উন্মাদনায় খানিকটা যেন ভাটা পড়েছে সাগরিকায়। লিটন-শান্তরা খুব একটা টানতে পারছেন না দর্শকদের।
কেন এমন? এই প্রশ্নের জবাবে শান্ত বলেন, ‘আমরা এক ম্যাচ ভালো খেললে ভালো দল হয়ে যাই। আবার এক ম্যাচ অনেক খারাপ দল হয়ে যাই। এটা অতীত থেকে হয়ে আসছে। তাছাড়া রমজানও শুরু হয়েছে। এর জন্যও হতে পারে। তবে আমরা এই নিয়ে চিন্তিত না।’
এরপর সমর্থকদের নিয়ে শান্ত আরো বলেন, সমর্থকরা মাঠে আসেন, খেলা দেখেন, সমর্থন দেন। মাঝে মাঝে আবেগে যেসব কথা বলেন, সেগুলো আমাদের কারণে বলেন; যেন আমরা আরো ভালো করতে পারি। আমরাও শতভাগ চেষ্টা করি কিভাবে ভালো খেলে ফিডব্যাক দেয়া যায়।’
",1,193.0,0.0,0.0
20223826,449,গণইফতার করে শাবিতে প্রতিবাদ,"প্রথম রমজান। শাহজালাল বিজ্ঞান ও প্রযুক্তি বিশ্ববিদ্যালয়ের ক্যাম্পাসের গোলচত্বরে গণ ইফতার করলেন শিক্ষার্থীরা। মঙ্গলবার এই ইফতারে কয়েকশ’ শিক্ষার্থী অংশ নেয়। ইফতারের এক ঘন্টা পূর্ব থেকেই হল ও ক্যাম্পাসের বাহিরে থেকে শিক্ষার্থীদের আগমন শুরু হয়। কেউ অটোরিক্সা, কেউ টমটম গাড়ি আবার কেউ কেউ হেঁটে হেঁটে গোলচত্বরে এসে হাজির হোন। এদের মধ্যে অনেকেই নিজ নিজ ইফতারী সঙ্গে করে নিয়ে আসেন। শিক্ষার্থীদের স্বতঃস্ফূর্ত অংশগ্রহণে নির্দিষ্ট সময়ের মধ্যেই ইফতার সম্পন্ন হয়।
গণ-ইফতারে অংশ নেওয়া বিশ্ববিদ্যালয়ের ইলেকট্রিক্যাল অ্যান্ড ইলেকট্রনিক ইঞ্জিনিয়ারিং বিভাগের শিক্ষার্থী ওমর ফারুক ইমন বলেন, ইফতার মাহফিল করা এটা আমাদের মুসলমানদের ঐতিহ্য। ক্যাম্পাসে ইফতার মাহফিল করা বিশ্ববিদ্যালয়ের শিক্ষার্থীদের ঐতিহ্য। অথচ ক্যাম্পাসে ইফতার মাহফিল না করার জন্য অনুরোধ করে আমাদের ধর্মীয় অনুভূতিতে আঘাত হেনেছে বিশ্ববিদ্যালয় প্রশাসন। আমরা এর প্রতিবাদে গণ-ইফতার কর্মসূচির ঘোষণা দিয়েছি।বিজ্ঞাপনসবার স্বতঃস্ফূর্ত অংশগ্রহণে ইফতার মাহফিল সম্পন্ন হয়েছে। ইংরেজি বিভাগের শিক্ষার্থী দেলওয়ার হাসান শিশির বলেন, ক্যাম্পাসে ইফতার পার্টি না করার বিজ্ঞপ্তিতে গণ-ইফতার আমাদের মৌন প্রতিবাদ। আমরা চাই, ক্যাম্পাসে সৌহার্দ্যপূর্ণভাবে ইফতার পার্টি অব্যাহত থাকুক। মুসলমানদের ধর্মীয় অনুভূতিতে আঘাত হানে এমন সিদ্ধান্ত ভবিষ্যতে কখনো না নেয়ার জন্য প্রশাসনের প্রতি আহ্বান জানাচ্ছি।
বিশ্ববিদ্যালয় সূত্রে জানা যায়, রমজান মাসে শাবিপ্রবি ক্যাম্পাসে ইফতার পার্টি না করার অনুরোধ জানিয়ে গত রোববার বিজ্ঞপ্তি দিয়েছে প্রশাসন। সোমবার বিজ্ঞপ্তিটি সামাজিক যোগাযোগ মাধ্যমে ভাইরাল হলে সমালোচনার ঝড় ওঠে বিভিন্ন মহলে। শুধু ক্যাম্পাসই নয় সিলেট ও অন্যান্য বিশ্ববিদ্যালয়ে এ বিষয়টি আলোচিত হয়। সমালোচনার মুখে প্রকাশিত বিজ্ঞপ্তির ব্যাখা দিয়ে মঙ্গলবার নতুন করে বিজ্ঞপ্তি দিতে বাধ্য হয় শাবিপ্রবি প্রশাসন। নতুন বিজ্ঞপ্তিতে ক্যাম্পাসে ইফতার পার্টি করতে কোনো নিষেধাজ্ঞা দেওয়া হবে না বলে জানানো হয়। তবে ইফতার পার্টিতে প্রশাসন থেকে কোনো অর্থ সহায়তা করা হবে না বলে জানায় প্রশাসন।",1,193.0,0.0,0.0
20170971,297,"

আইনজীবীদের মর্যাদা ধূলায় লুটিয়ে দিয়েছে সরকার : রিজভী
","বিএনপির সিনিয়র যুগ্ম মহাসচিব রুহুল কবির রিজভী বলেছেন, ‘আইনজীবীদের মর্যাদাও ধূলায় লুটিয়ে দিয়েছে সরকার।’
অবিলম্বে সুপ্রিমকোর্ট বার অ্যাসোসিয়েশনের নির্বাচন বাতিল করে পুনর্নির্বাচনের দাবি জানিয়ে তিনি বলেছেন, ‘দেশের সর্বোচ্চ আদালতের আইনজীবীদের সংগঠনও তাদের কালো থাবায় বিপর্যস্ত। এভাবে চলতে থাকলে দেশকে ভয়ানক গৃহযুদ্ধের দিকে ঠেলে দেয়া হবে। সরকারের হাতের মুঠোয় রয়েছে ধ্বংসের শক্তি।’
মঙ্গলবার দুপুরে রাজধানীর নয়াপল্টনে বিএনপির কেন্দ্রীয় কার্যালয়ে এক সংবাদ সম্মেলনে তিনি এসব কথা বলেন।
রুহুল কবির রিজভী বলেন, ‘লণ্ডভণ্ড নির্বাচনী ব্যবস্থা ও পেশীশক্তির উন্মত্ততার হিংস্র প্রতিফলন দেশের জনগণ অবলোকন করলো সুপ্রিমকোর্ট অঙ্গনেও। রাষ্ট্রক্ষমতা দখলে রাখতে সরকার যে সকল কূটকৌশল অবলম্বন করছে, তার সবকিছুই তারা সদ্য সমাপ্ত সুপ্রিমকোর্ট আইনজীবী সমিতি নির্বাচনে প্রয়োগ করেছে। গত ৬ এবং ৭ মার্চ অনুষ্ঠিত বাংলাদেশ সুপ্রিমকোর্ট আইনজীবী সমিতি নির্বাচনে নজিরবিহীন ভোট জালিয়াতি, কারচুপি, আওয়ামী লীগের প্রার্থীর সাথে যুবলীগের হাঙ্গামা, সংঘর্ষ, অস্ত্রের মুখে যুবলীগের চেয়ারম্যান শেখ ফজলে শামস পরশের স্ত্রী স্বতন্ত্র প্রার্থী নাহিদ সুলতানা যুথীকে সম্পাদক পদে নির্বাচিত ঘোষণা, পরে আবার দলীয় ও মেয়র তাপসের প্রার্থীকে সম্পাদক পদে বিজয়ী ঘোষণার মাধ্যমে দেশের সর্বোচ্চ আইনঙ্গনের আইনজীবীদের মর্যাদা ধূলায় লুটিয়ে দিয়েছে। তারা হিংসা-প্রতিহিংসার পথে দেশের রাজনীতিকে উপসংহারহীন পরিস্থিতির দিকে ঠেলে নিয়ে যাচ্ছে।’
রিজভী বলেন, ‘এই ভোট জালিয়াতি ও নিজেদের অপকর্মের ঘটনা থেকে মানুষের দৃষ্টি সরাতে জাতীয়তাবাদী আইনজীবী ঐক্য প্যানেলের সম্পাদক প্রার্থী ব্যারিস্টার রুহুল কুদ্দুস কাজলকে সম্পূর্ণ পূর্বপরিকল্পিত মিথ্যা মামলায় গ্রেফতার করে রিমান্ডে নেয়া হয়েছে। ফলাফল গণনা নাটকের নামে জালিয়াতি করে ব্যারিস্টার রুহুল কুদ্দুস কাজলকে হারিয়ে দলীয় ও যুবলীগের চেয়ারম্যান পরশের আপন ভাই মেয়র তাপসের প্রার্থী শাহ মঞ্জুরুল হককে বিজয়ী ঘোষণা করা হয়েছে। সুপ্রিমকোর্টের নির্বাচনে ভোটে যার সেক্রেটারি নির্বাচিত হওয়ার কথা তাকে পুরা হয়েছে জেলে! আর যার নিশ্চিত পরাজিত হওয়ার কথা তাকে বসানো হয়েছে সম্পাদকের চেয়ারে। ব্যারিস্টার রুহুল কুদ্দুস কাজলকে যে মামলায় আটক করা হয়েছে সেই মামলায় এক নম্বর আসামি যুবলীগের চেয়ারম্যান শেখ ফজলে শামস পরশের স্ত্রী নাহিদ সুলতানা যুথীকে গ্রেফতার তো দুরের কথা তার নাম নিতেও ভয় পাচ্ছে প্রশাসন।’
তিনি বলেন, ‘গতকাল ঢাকা মহানগর গোয়েন্দা পুলিশের প্রধান বলেছেন যে যুথিকে খুঁজে পাচ্ছে না আইনশৃঙ্খলা বাহিনী। অথচ মামলার পর সেই রাতেই বিএনপি নেতা ব্যারিস্টার ওসমান চৌধুরীকে গ্রেফতার করেছে পুলিশ। আর যুথিকে খুঁজে পাবে কিভাবে? পুলিশ শুধু বিএনপি নেতাদের বিরুদ্ধে মামলার আগেই খুঁজে গ্রেফতার করে। না পেলে বিএনপি নেতাদের মা-বাবা-স্ত্রী-সন্তান পরিবারের সদস্যদের তুলে নিয়ে যায়। ২০ জনের নামে করা এজাহারে যুথি শুধু এক নম্বর আসামিই নয়, দৃশ্যমান আক্রমণকারীদের একজন পৃষ্ঠপোষক। সুপ্রিমকোর্ট আইনজীবী সমিতির সিসি ক্যামেরার ভিডিওতে ঘটনার সবকিছু ধারণ করা আছে। অথচ মামলার পরদিন শনিবার গ্রেফতার করা হয় সুপ্রিমকোর্ট আইনজীবী সমিতির সাবেক সম্পাদক রুহুল কুদ্দুস কাজলকে। পরশ-তাপস দু’ভাইয়ের মারামারি এবং পারিবারিক ক্ষমতার দ্বন্দ্ব সামাল দিতে এবং সম্পাদক পদ দখলের জন্য কারারুদ্ধ করা হয়েছে কাজলকে। এত সহিংস ঘটলেও বিচারপতিরা নিশ্চুপ।’
রিজভী বলেন, ‘গত ৬ এবং ৭ মার্চ অনুষ্ঠিত বাংলাদেশ সুপ্রিমকোর্ট আইনজীবী সমিতি নির্বাচনে ২০২২ ও ২০২৩ সালের সুপ্রিমকোর্ট আইনজীবী সমিতির নির্বাচনের কলঙ্কজনক ঘটনার পুনরাবৃত্তি ঘটিয়েছে সরকার দলীয় দুর্বৃত্তরা। ব্যাপক জনপ্রিয় ও অধিকার আদায়ে সোচ্চার হওয়ার কারণে ব্যারিস্টার রুহুল কুদ্দুস কাজলকে তাদের ভয়। ২০২২ সালে নির্বাচনে সম্পাদক পদে রুহুল কুদ্দুস কাজল বিজয়ী হলেও নির্বাচনের ৪২দিন পর সমিতির তৃতীয় তলায় অবস্থিত কনফারেন্স রুম ভেঙ্গে পুলিশ ও বহিরাগতদের সহায়তায় তথাকথিত ভোট পুনঃগণনার নামে সম্পাদক পদে আওয়ামী লীগ মনোনীত প্রার্থীকে বিজয়ী ঘোষণা করা হয় এবং সম্পাদক অফিস জবরদখল করা হয়। এরই ধারাবাহিকতায় ২০২৩ সালের ১৫ ও ১৬ মার্চ নির্বাচনের সময়ও পুলিশ ও বহিরাগতদের দিয়ে বিএনপির প্রার্থী, ভোটার, সাংবাদিকদেরকে বেধড়ক মারধর করে ভোট কেন্দ্র থেকে বের করে দিয়ে পুনরায় সমিতি নিজেরা জবরদখল করে রাখে।’
তিনি বলেন, ‘অত্যন্ত দুঃখজনক বিষয় এই যে নানা অনিয়ম ও জাল-জালিয়াতির মাধ্যমে ভোট গ্রহণের পর ৮ মার্চ ভোরবেলা অডিটরিয়মের ভেতরে ঘটা নৈরাজ্যকর ঘটনা আওয়ামী লীগের দু’জন প্রার্থী শাহ মঞ্জুরুল হক ও নাহিদ সুলতানা যুথীর সমর্থকদের মধ্যে সংগঠিত হলেও উক্ত ঘটনায় জাতীয়তাবাদী আইনজীবী ঐক্য প্যানেলের সম্পাদক প্রার্থী রুহুল কুদ্দুস কাজল ও আরো তিন আইনজীবী নেতাকে আসামি করে শাহবাগ থানায় একটি ফৌজদারী মামলা দায়ের করার পরই তাদের বাড়িতে-চেম্বারে হানা দেয়া হয়। এমন আতঙ্ক সৃষ্টি করা হয়েছে যে অনেক আইনজীবী সুপ্রিমকোর্টে যেতে পারছেন না। এমন একটা ভয়াবহ পরিস্থিতিতে গত ২০২২ এবং ২০২৩ সালের সুপ্রিমকোর্ট আইনজীবী সমিতি নির্বাচন ও সদ্য সমাপ্ত ঢাকা আইনজীবী সমিতি নির্বাচনের ন্যায় নিজেদের পছন্দ মতো ব্যক্তিদের নাম বিজয়ী ঘোষণা করা হয়।’
রুহুল কবির রিজভী, ‘আমরা সবসময় বলে আসছি যে ক্ষমতাসীন সরকার ও তাদের ছত্র-ছায়ায় দেশের কোথাও কোনো অবাধ, সুষ্ঠু ও নিরপেক্ষ নির্বাচন অনুষ্ঠান সম্ভব নয়। তারা গণতন্ত্রে বিশ্বাস করে না, জনগণের ভোটারাধিকারে বিশ্বাসী নয়, বিগত ২০১৪, ২০১৮ এবং গত ৭ জানুয়ারি অনুষ্ঠিত জাতীয় সংসদ নির্বাচন ও বিভিন্ন স্তরের স্থানীয় নির্বাচনে ইতোপূর্বে তা বার বার প্রমাণিত হয়েছে। সর্বশেষ প্রমাণ সুপ্রিমকোর্ট আইনজীবী সমিতির নির্বাচন। এর আগে ঢাকা আইনজীবী সমিতি নির্বাচনেও একই ধরনের প্রহসনের নির্বাচন করা হয়েছে। আমাদের প্রত্যাশা ছিল, দেশের সাধারণ মানুষের আইনের আশ্রয় নেয়ার শেষ ভরসাস্থল বাংলাদেশ সুপ্রিমকোর্টের আইনজীবীদের সমিতিতে তারা নগ্ন হস্তক্ষেপ থেকে বিরত থাকবে।’
তিনি বলেন, ‘এ পরিস্থিতিতে আমি বাংলাদেশ জাতীয়তাবাদী দল-বিএনপির পক্ষ থেকে ৬ ও ৭ মার্চ সুপ্রিমকোর্ট আইনজীবী সমিতির নির্বাচনের ফলাফল প্রত্যাখান করছি এবং অবিলম্বে সুপ্রিমকোর্ট আইনজীবী সমিতির তথাকথিত নির্বাচনী ফলাফল বাতিল করে নির্বাচনের নতুন তারিখ ঘোষণা করতে হবে। একই সাথে দলের পক্ষ থেকে ব্যারিস্টার রুহুল কুদ্দুস কাজল এবং ব্যারিস্টার ওসমান চৌধুরীসহ গ্রেফতার বিএনপি সমর্থিত আইনজীবীদের নিঃশর্ত মুক্তি, মিথ্যা মামলা প্রত্যাহার ও রিমান্ড বাতিলের জোর আহ্বান জানাচ্ছি।’
সংবাদ সম্মেলনে উপস্থিত ছিলেন বিএনপির ভাইস চেয়ারম্যান ও সিনিয়র আইনজীবী জয়নুল আবেদিন, নিতাই রায় চৌধুরী, আইনবিষয়ক সম্পাদক ব্যারিস্টার কায়সার কামাল, বদরুদ্দোজা বাদল, অ্যাডভোকেট মোহাম্মদ আলীসহ সুপ্রিমকোর্ট বার অ্যাসোসিয়েশন নির্বাচনের প্রতিদ্বন্দ্বী কয়েকজন প্রার্থী।
বিএনপির ভাইস চেয়ারম্যান নিতাই রায় চৌধুরী বলেন, ‘সুপ্রিমকোর্ট বার নির্বাচনের ফলাফল সরকারের পূর্বনির্ধারিত। একটি সাংবিধানিক প্রতিষ্ঠান সুপ্রিমকোর্ট প্রাঙ্গণে এমন নির্বাচনে ক্ষমতাসীনরা হস্তক্ষেপ করেছে। সম্পাদক প্রার্থী রুহুল কুদ্দুস কাজল কেনো মামলার আসামি হবে? আমরা এই নির্বাচনকে প্রত্যাখান করছি এবং অবিলম্বে নতুন নির্বাচন দেয়ার দাবি জানাচ্ছি। আমাদের প্যানেলের যিনি সভাপতি নির্বাচিত হয়েছেন তিনিও নতুন নির্বাচন চেয়েছেন।’
",1,193.0,0.0,0.0
20223822,447,মাসব্যাপী গণ-ইফতারের উদ্বোধন এবি পার্টির,"মাসব্যাপী গণ-ইফতার কার্যক্রমের উদ্বোধনকালে বিভিন্ন স্থানে ওয়াজ ও ইফতার মাহফিল বন্ধের সরকারের নীতি এবং ভূমিকা’র তীব্র নিন্দা জানিয়েছে আমার বাংলাদেশ পার্টি ‘এবি পার্টি’
মাসব্যাপী গণ-ইফতার কার্যক্রমের উদ্বোধনকালে বিভিন্ন স্থানে ওয়াজ ও ইফতার মাহফিল বন্ধের সরকারের নীতি এবং ভূমিকা’র তীব্র নিন্দা জানিয়েছে আমার বাংলাদেশ পার্টি ‘এবি পার্টি’। সরকারের এই ধরনের পদক্ষেপকে সাম্প্রদায়িক উস্কানির শামিল বলে মন্তব্য করেছেন তারা।মঙ্গলবার এবি পার্টির কেন্দ্রীয় কার্যালয় সংলগ্ন বিজয়-৭১ চত্বরে মাসব্যাপী গণ-ইফতার কার্যক্রম উদ্বোধনকালে এবি পার্টির আহবায়ক এএফএম সোলায়মান চৌধুরী এ অভিযোগ করেন। দেশের চরম অর্থনৈতিক সংকটকালে অসহায় সমস্যাগ্রস্ত নাগরিকদের জন্য স্বাস্থ্যকর নিরাপদ খাবার বিতরণের এক মডেল কর্মসূচি হাতে নিয়েছে দলটি। প্রতিদিন ১৫০০ অসহায় নাগরিকদের ইফতারের সময় এ খাবার বিতরণ করা হবে। প্রথমদিনে বিজয়-৭১ চত্ত্বরে সমবেত নাগরিকদের মাঝে এবং কয়েকটি মসজিদের মুসল্লিদের মাঝে এ খাবার বিতরণ করা হয়।বিজয়-৭১ চত্ত্বরে সমবেত নাগরিকদের উদ্দেশ্যে বক্তব্যদানকালে এবি পার্টির আহবায়ক এএফএম সোলায়মান চৌধুরী আরও বলেন, রমজানে আত্মীয় স্বজন ও পাড়া পড়শী সবাই একসাথে বসে ইফতার করা আমাদের প্রাচীন ঐতিহ্য। ইফতার মাহফিল গুলোতে সৌহার্দ্য সম্প্রীতির চর্চা ও নসিহতমূলক আলোচনা হয়। দুর্ভাগ্যজনকভাবে বর্তমান ডামি সরকার ইফতার মাহফিলের ব্যাপারে নোয়াখালী ও শাহজালাল বিশ্ববিদ্যালয় সহ কোথাও কোথাও দমনমূলক নীতি গ্রহণ করেছে। তিনি বিভিন্ন স্থানে রাজনৈতিক দৃষ্টিকোণ থেকে সরকারি প্রশাসন কর্তৃক ওয়াজ মাহফিলে বাঁধা দেয়ার সমলোচনা করে বলেন, আমাদের দেশে নীতি, নৈতিকতা, সততা ও ধর্মশিক্ষার অন্যতম মাধ্যম হচ্ছে ওয়াজ মাহফিল। বিভিন্ন ছুতায় ইফতার ও ওয়াজ মাহফিল বন্ধ করে দেয়ার প্রবণতাকে একটা ভয়ানক ষড়যন্ত্র ও চক্রান্ত বলে তিনি ক্ষোভ প্রকাশ করেন। তিনি বলেন, ওয়াজ মাহফিল ও ইফতার মাহফিল জনগণের সাংবিধানিক নাগরিক অধিকার।বিজ্ঞাপনতিনি সাংবিধানিক অধিকার হরণের ব্যাপারে সরকারকে সতর্ক করেন। তিনি বলেন, হাজার কোটি টাকা পাচার নিয়ে সরকারের কোন ভ্রুক্ষেপ নাই। কিন্তু ইফতার ও ওয়াজ মাহফিলের প্রসঙ্গ আসলে তারা ব্যয় সংকোচনের কথা ভাবেন। এটা স্পষ্টত সাম্প্রদায়িক বৈষম্য ও উস্কানি বলে আমরা মনেকরি।গণ-ইফতারে আরও বক্তব্য রাখেন নেজামে ইসলাম পার্টির নির্বাহী সভাপতি মাওলানা আশরাফুল হক, এবি পার্টির সদস্য সচিব মজিবুর রহমান মঞ্জু, প্রচার সম্পাদক আনোয়ার সাদাত টুটুল, অর্থ সম্পাদক আমিনুল ইসলাম এফসিএ, সহকারী সদস্যসচিব শাহ আব্দুর রহমান প্রমুখ।কর্মসূচিতে আরও উপস্থিত ছিলেন এবি পার্টির যুগ্ম আহবায়ক বিএম নাজমুল হক, যুগ্ম সদস্য সচিব ব্যারিস্টার আসাদুজ্জামান ফুয়াদ, ব্যারিস্টার যোবায়ের আহমেদ ভুইয়া, আব্দুল্লাহ আল মামুন রানা, যুবপার্টির আহবায়ক এবিএম খালিদ হাসান, মহানগর উত্তরের আহবায়ক আলতাফ হোসাইন, মহানগর উত্তরের সদস্যসচিব সেলিম খান, মহানগর দক্ষিণের যুগ্ম সদস্যসচিব কেফায়েত হোসেন তানভীর, সাংগঠনিক সম্পাদক আব্দুল হালিম নান্নু, কেন্দ্রীয় কমিটির সদস্য রিপন মাহমুদ, মশিউর রহমান মিলু, আমেনা বেগম, শাহীনুর আক্তার শীলা, রুনা হোসাইন, ছাত্রপক্ষের আহবায়ক মোহাম্মদ প্রিন্স, ছাত্রনেতা হাসিবুর রহমান খান, পল্টন থানা আহবায়ক আব্দুল কাদের মুন্সি, যাত্রাবাড়ী থানা সমন্বয়ক সিএম আরিফ সহ কেন্দ্রীয় ও মহানগরীর বিভিন্ন পর্যায়ের নেতৃবৃন্দ।",1,193.0,0.0,0.0
20223821,446,অসহায় মানুষের মাঝে ইফতার বিতরণ কার্যক্রম শুরু করেছে পুনাক,"বাংলাদেশ পুলিশ নারী কল্যাণ সমিতির (পুনাক) বছরব্যাপী সমাজ কল্যাণমূলক কার্যক্রমের অংশ হিসেবে পবিত্র রমজানের প্রথম দিন থেকে অসহায় ও দুস্থ মানুষের মাঝে ইফতার বিতরণ কার্যক্রম শুরু হয়েছে। পুনাক সভানেত্রী ডা. তৈয়বা মুসাররাত জাঁহা চৌধুরী এবং পুনাকের অন্যান্য নেতৃবৃন্দ মঙ্গলবার ১০০ জন অসহায়, দুস্থ ও পথচারী মানুষের মাঝে ইফতার সামগ্রী বিতরণ করেন।
পুনাক সদস্যদের স্বতঃস্ফূর্ত আর্থিক সহায়তা প্রদানের মধ্য দিয়ে প্রতি বছরের ন্যায় এবারও মাসব্যাপী রাজধানী ঢাকার বিভিন্ন স্থানে দুস্থদের মাঝে ইফতার বিতরণ করা হচ্ছে। পুনাক রমজান মাসব্যাপী প্রতিদিন ঢাকা শহরের বিভিন্ন স্থানে গড়ে শতাধিক অসহায় মানুষের মাঝে ইফতার বিতরণ কার্যক্রম চালিয়ে যাবে।",1,193.0,0.0,0.0
20172974,384,"

মাঠে নামার ২২ ঘণ্টা আগে স্কোয়াড ঘোষণা শ্রীলঙ্কার
","বাংলাদেশ-শ্রীলঙ্কা মধ্যকার তিন ম্যাচ ওয়ানডে সিরিজের প্রথমটি মাঠে গড়াতে নেই চব্বিশ ঘণ্টাও, অথচ এমন সময়ে সিরিজের মঙ্গলবার দল ঘোষণা করল শ্রীলঙ্কা। কুশল মেন্ডিসকে অধিনায়ক করে স্বাগতিকদের মোকাবেলা করবে লঙ্কানরা।
দীর্ঘ অপেক্ষার প্প্র বাংলাদেশের বিপক্ষে ওয়ানডে সিরিজের জন্য দল ঘোষণা করেছে শ্রীলঙ্কা ক্রিকেট বোর্ড। মঙ্গলবার এক বিবৃতিতে ১৬ সদস্যের দল প্রকাশ করে তারা৷ যেখানে আছেন চোট কাটিয়ে ফেরা পাথুম নিশাঙ্কা ও চামিরা করুনারত্নে। তবে টি-টোয়েন্টি সিরিজ শেষ করে শ্রীলঙ্কা ফিরে গেছেন নুয়ান তুষারা, দাসুন শানাকা ও মাথিরানা।আগামীকাল ১৩ মার্চ সিরিজের প্রথম ম্যাচ মাঠে গড়াবে। বাকি দুই ওয়ানডে ১৫ ও ১৮ মার্চ। সিরিজের সবকটি ম্যাচের ভেন্যুই চট্টগ্রামের জহুর আহমেদ চৌধুরী স্টেডিয়াম।
শ্রীলঙ্কা স্কোয়াড : কুশল মেন্ডিস (অধিনায়ক), চারিথ আসালঙ্কা, পাথুম নিশাঙ্কা, আভিশকা ফার্নান্দো, সাদিরা সামাবিক্রমা, জানিথ, লিয়ানাগে, কামিন্দু মেন্ডিস, সাহান আরাসিগে, ওয়ানিন্দু হাসারাঙ্গা, মাহিশ থিকশানা, দুনিথ ওয়েলাগে, আকিলা ধনঞ্জয়া, চামিকা করুনারত্নে, দিলশান মাদুশাঙ্কা, প্রমোদ মাদুশান, লাহিরু কুমারা।
",1,193.0,0.0,0.0
20170996,300,"

রমজানে মুমিনের করণীয়
","বরকতের মাস রমজান। ইবাদতের এ বসন্তে বান্দার প্রতি আল্লাহর আল্লাদ বেশিই থাকে। যেকোনো ইবাদতেই অন্য সময়ের চেয়ে বেশি সওয়াব দিয়ে থাকেন। বান্দার ইবাদতের পথও সহজ করেন। এ মাসে শয়তানকে ওয়াসওয়াসা প্রদান থেকে বিরত রাখা হয়। ইবাদতে উৎসাহিত করার জন্য বান্দাকে নানা উপায়ে প্রলুব্ধ করা হয়। আল্লাহর রাসূল সাল্লাল্লাহু আলাইহি ওয়াসাল্লাম বলেছেন, রমজান এলে আল্লাহ আকাশের দরজা খুলে দেন। জাহান্নামের দরজা বন্ধ করে দেন। শয়তানকে শেকলবদ্ধ করে রাখেন। (সহিহ বুখারী, হাদিস নম্বর ১৮৯৮, ১৮৯৯, ৩২৭২ সহিহ মুসলিম ১০৭৯) অপর বর্ণনায় এসেছে, রমজানের শুরুর রাতেই শয়তান ও অবাধ্য জিনদের শেকলবন্দী করা হয়। জাহান্নামের দরজা বন্ধ করে দেয়া হয়। এরপর আর খোলা হয় না। এছাড়া জান্নাতের দরজা খুলে দেয়া হয়। রমজানের শেষ পর্যন্ত তা বন্ধ করা হয় না। এক অদৃশ্য ঘোষক ডাকতে থাকে, হে কল্যাণ প্রত্যাশী, তুমি কল্যাণের দিকে ধাবিত হও। আর হে অনিষ্টের ধ্বজাধারী, অন্যায় থেকে বিরত থাকো। এরপর রাসূল সাল্লাল্লাহু আলাইহি ওয়া সাল্লাম বলেন, রমজানের প্রতি রাতেই আল্লাহ তায়ালা জাহান্নাম থেকে অনেক মানুষকে মুক্তি দেন।’ (সুনানে তিরমিজি, হাদিস নম্বর ৬৮২, সুনানে ইবনে মাজাহ, হাদিস নম্বর ১৬৪২)
রমজান মাসে আল্লাহর রহমত লাভের সুযোগ থাকে অবারিত। তাই মাসের শুরু থেকেই বিশেষ আমলের প্রতি যত্নশীল থাকা উচিৎ।
রমজানের একটি গুরুত্বপূর্ণ আমল ইহতিসাব। ইহতিসাব হাদিসের পরিভাষা। এর অর্থ হলো, সওয়াবের নিয়ত রাখা। অর্থাৎ রমজানের রোজা সওয়াবের নিয়তে রাখতে হবে। এর বিশেষ ফজিলত রয়েছে। আল্লাহর রাসূল সাল্লাল্লাহু আলাইহি ওয়াসাল্লাম বলেছেন, যে ব্যক্তি ঈমানের দাবিতে এবং সওয়াবের নিয়তে রোজা রাখবে, তার পূর্বের সকল গুনাহ মাফ হয়ে যাবে। (সহিহ বুখারী, হাদিস নম্বর ৩৫, ৩৭, সহিহ মুসলিম, হাদিস নম্বর ৭৫৯, ৭৬০)
রমজানের আরেকটি গুরুত্বপূর্ণ আমল সেহরি খাওয়া। অনেকেই শুরুর রাতে অধিক খেয়ে থাকেন। পরে চাহিদা না থাকায় শেষ রাতে না খেয়েই রোজা রাখেন। এটি ঠিক নয়। সেহরি অল্প হলেও খাওয়া চাই। কারণ, সেহরিতে রয়েছে অবারিত বরকত। আল্লাহর রাসূল সাল্লাল্লাহু আলাইহি ওয়া সাল্লাম সেহরি খেতে উৎসাহিত করেছেন। তিনি বলেন, তোমরা সেহরি খাও। সেহরিতে বরকত রয়েছে। (সহিহ বুখারি, হাদিস নম্বর ১৯২৩, সহিহ মুসলিম ১০৯৫)
রমজান কোরআন নাজিলের মাস। তাই এ মাসের আমলে থাকতে পারে কোরআন তেলাওয়াতের সবিশেষ গুরুত্ব। রাসূল সাল্লাল্লাহু আলাইহি ওয়া সাল্লাম বলেছেন, রোজা ও কোরআন বান্দার জন্য সুপারিশ করবে। রোজা বলবে, আয় আল্লাহ, এই ব্যক্তি আমার জন্য দিনের বেলা পানাহার থেকে বিরত থেকেছে, তাই আপনি তার জন্য আমার সুপারিশ কবুল করেন। অপরদিকে কোরআন বলবে, হে আল্লাহ, এই ব্যক্তি রাত্রিজেগে কোরআন পড়েছে, তার জন্য আমার সুপারিশ কবুল করুন। (সুনানে বাইহাকি, হাদিস নম্বর ১৮৩৯)
রমজানে বান্দার প্রতি আল্লাহ অধিক সদয় থাকেন। তাই জীবনের গুনাহখাতা মাফ করিয়ে নেয়ার শ্রেষ্ঠ সময় রমজান। এজন্য রমজানে বেশি বেশি তাওবা করা উচিৎ। মহানবী সাল্লাল্লাহু আলাইহি ওয়া সাল্লাম বলেছেন, ‘তার নাক ভূলুণ্ঠিত হোক যার কাছে আমার নাম উচ্চারিত হলো, কিন্তু সে আমার ওপর দুরুদ পাঠ করেনি। ভূলুণ্ঠিত হোক তার নাক যার কাছে রমজান মাস এলো অথচ তার গুনাহ মাফ হয়ে যাওয়ার পূর্বেই তা পার হয়ে গেল। আর ভূলুণ্ঠিত হোক তার নাক যার নিকট তার মা-বাবা বৃদ্ধ বয়সে উপনীত হলো, কিন্তু তারা তাকে জান্নাতে প্রবেশ করায়নি (সে তাদের সঙ্গে ভালো আচরণ করে জান্নাত অর্জন করেনি)।’ (সুনানে তিরমিজি, হাদিস : ৩৫৪৫)
রোজার মহত্ব ক্ষুণ্ণ করে মিথ্যা। তাই রমজানে মিথ্যা পরিহারে আরো সচেতন থাকতে হবে। মিথ্যা থেকে যোজন যোজন দূরে থাকতে হবে। রমজানের দিবসে মিথ্যাচারে আল্লাহ অধিক রুষ্ট হন। হাদিসের ভাষ্য দেখুন। রাসূল সাল্লাল্লাহু আলাইহি ওয়া সাল্লাম বলেছেন, যে মিথ্যাকে পরিহার করে না এবং মিথ্যাকে আমলে নেয় না, জাহাল এড়িয়ে চলে না, তার পানাহার পরিহারে আল্লাহর কোনো আগ্রহ নেই। (সহিহ বুখারি হাদিস নম্বর ৬০৫৭)
রমজানে দান-দক্ষিণার প্রতি সবিশেষ গুরুত্ব দিতে হবে। এ মাসের দানের ফজিলত বেশি। রাসূল সাল্লাল্লাহু আলাইহি ওয়া সাল্লামও এ মাসের দান-সদকার প্রতি সবিশেষ গুরুত্ব দিতেন। হাদিসে এসেছে, ইবনে আব্বাস রা. বলেন, নবী সাল্লাল্লাহু আলাইহি ওয়া সাল্লাম সর্বাপেক্ষা বেশি দানশীল ছিলেন। তাঁর দানশীলতা বহু গুণ বর্ধিত হতো রমজানের পবিত্র দিনে, যখন জিবরাইল আ. তাঁর সাথে দেখা করতেন। জিবরাইল আ. রমজানের প্রতি রাতে তাঁর সাথে দেখা করে কোরআন শুনতেন ও শোনাতেন। নবী (সা.) কল্যাণ বণ্টনে (দান-সদকায়) প্রবাহিত বাতাসের চেয়েও বেশি দানশীল ছিলেন। (বুখারি, হাদিস : ৩৫৫৪)
রমজানের অত্যন্ত গুরুত্বপূর্ণ একটি আমল হলো দোয়া করা। এ মাসে হাদিসে বর্ণিত দোয়াগুলো আমরা পড়তে পারি। আমাদের মুনাজাতে সেগুলোর আলোকেও আল্লাহর কাছে চাইতে পারি। একটি বিশেষ দোয়া রাসূল সাল্লাল্লাহু আলাইহি ওয়া সাল্লাম শিখিয়েছেন। হাদিসে এসেছে, আয়েশা রা. রাসূল সাল্লাল্লাহু আলাইহি ওয়া সাল্লামকে জিজ্ঞেস করলেন, হে আল্লাহর রাসূল, আমি যদি লায়লাতুল কদর পাই, তাহলে আমি তখন কী দোয়া করবো। তখন নবীজি সাল্লাল্লাহু আলাইহি ওয়া সাল্লাম বললেন, তখন তুমি বললে,
اللَّهُمَّ إِنَّكَ عُفُوٌّ كريم تُحِبُّ الْعَفْوَ فَاعْفُ عَنِّي
হে আল্লাহ, আপনি ক্ষমাশীল ও দয়ালু। আপনি ক্ষমাকে ভালোবাসেন। তাই আপনি আমাকে ক্ষমা করে দিন। (মুসনাদে আহমাদ হাদিস নম্বর ২৫৩৮৪, সুনানে তিরমিজি হাদিস নম্বর ৩৫১৩ সুনানে ইবনে মাজাহ হাদিস নম্বর ৩৮৫০)
এ মাসে দিনে যেমন রোজা রাখতে হয়, রাতেও কিয়ামুল লাইলের গুরুত্ব দিতে হয়। নানা হাদিসে তা বর্ণিত হয়েছে।
আল্লাহ তায়ালা আমাদেরকে রমজানের পবিত্রতা রক্ষা করে বেশি বেশি নেক আমল করার তাওফিক দান করেন। আমিন।
",1,193.0,0.0,0.0
20171006,301,"

কোভিড বিশ্বব্যাপী মানুষের আয়ু ১.৬ বছর কমিয়েছে : গবেষণা
","কোভিড-১৯ মহামারির প্রথম দুই বছরে বিশ্বব্যাপী মানুষের গড় আয়ু ১.৬ বছর কমেছে, তবে পূর্বে যে ধারণা করা হয়েছিল তার চেয়ে ব্যাপক কমেছে। মঙ্গলবার একটি বড় গবেষণায় এ কথা বলা হয়েছে।
যুক্তরাষ্ট্রভিত্তিক ইনস্টিটিউট ফর হেলথ মেট্রিক্স অ্যান্ড ইভালুয়েশনের (আইএইচএমই) তথ্য অনুসন্ধানকারী গবেষকদের মতে, বিশ্বব্যাপী আয়ুষ্কালের এক দশক-দীর্ঘ বৃদ্ধির পর এটি এখন উল্টো দিকে ঘুরছে।
আইএইচএমই গবেষক এবং দ্য ল্যানসেট জার্নালে প্রকাশিত গবেষণার প্রধান লেখক অস্টিন শুমাখার বলেছেন, ‘বিশ্বব্যাপী প্রাপ্তবয়স্কদের জন্য, কোভিড-১৯ মহামারি অর্ধ শতাব্দীতে সঙ্ঘাত এবং প্রাকৃতিক দুর্যোগসহ দেখা যেকোনো ঘটনার চেয়ে আরো গভীর প্রভাব ফেলেছে।’
তিনি একটি বিবৃতিতে বলেছেন, ২০২০-২০২১ সময়কালে, ২০৪টি দেশ ও অঞ্চলের বিশ্লেষণে ৮৪ শতাংশ আয়ু হ্রাস পেয়েছে, যা নতুন ভাইরাসগুলোর ‘বিধ্বংসী সম্ভাব্য প্রভাব প্রদর্শন করে।’
এই সময়ে ১৫ বছরের বেশি মানুষের মৃত্যুর হার পুরুষদের জন্য ২২ শতাংশ এবং মহিলাদের জন্য ১৭ শতাংশ বেড়েছে।
গবেষকরা অনুমান করেছেন, মেক্সিকো সিটি, পেরু এবং বলিভিয়ায় আয়ু সবচেয়ে বেশি কমেছে।কিন্তু আইএইচএমই এর ল্যান্ডমার্ক গ্লোবাল বার্ডেন অফ ডিজিজ স্টাডির আপডেট করা হিসেবে কিছু ভালো খবর পাওয়া যায়।
২০১৯ সালের তুলনায় ২০২১ সালে পাঁচ বছরের কম বয়সী প্রায় অর্ধ মিলিয়ন কম শিশু মারা গেছে, যা শিশু মৃত্যুহারের দীর্ঘমেয়াদী পতন অব্যাহত রেখেছে।
আইএইচএমই গবেষক এই ‘অবিশ্বাস্য অগ্রগতি’কে স্বাগত জানিয়ে বলেছেন, ‘বিশ্বকে এখন পরবর্তী মহামারি এবং বিভিন্ন দেশে স্বাস্থ্যের বিশাল বৈষম্য মোকাবেলার দিকে মনোনিবেশ করা উচিত’।
গবেষকরা বলেছেন, ১৯৫০ থেকে ২০২১ সালের মধ্যে গড় আয়ু ২৩ বছর বেড়ে ৪৯ থেকে ৭২ বছর হয়েছে।
কোভিড ২০২০-২০২১ সময়কালে সরাসরি ভাইরাস থেকে বা পরোক্ষভাবে মহামারী-সম্পর্কিত কারণে অতিরিক্ত ১৫.৯ মিলিয়ন লোকের মৃত্যু হয়েছে।
এটি বিশ্ব স্বাস্থ্য সংস্থার পূর্বে অনুমান করা থেকে এক মিলিয়ন বেশি অতিরিক্ত মৃত্যু।
মহামারি না থাকলে কতজন মারা যেত বলে অনুমিত হিসাবের সাথে মোট মৃত্যুর সংখ্যা তুলনা করে অতিরিক্ত মৃত্যুর হিসাব করা হয়।
বার্বাডোস, নিউজিল্যান্ড এবং অ্যান্টিগুয়া এবং বারবুডা মহামারি চলাকালীন সবচেয়ে কম মৃত্যুর হারের দেশগুলোর মধ্যে ছিল। যা আংশিকভাবে প্রতিফলিত করে যে কিভাবে বিচ্ছিন্ন দ্বীপগুলো প্রায়ই কোভিডের সম্পূর্ণ আঘাত থেকে রক্ষা পায়।
",1,193.0,0.0,0.0
20173009,390,"

অস্ত্র আমদানি : ভারত ১, সৌদি ২, কাতার ৩
","বিশ্বে অস্ত্র আমদানিকারক দেশগুলোর মধ্যে এবারো শীর্ষস্থান দখল করেছে ভারত। দ্বিতীয় স্থানে রয়েছে সৌদি আরব। স্টকহোম ইন্টারন্যাশনাল পিস রিসার্চ ইনস্টিটিউটের সোমবার প্রকাশিত প্রতিবেদনে এ তথ্য দেয়া হয়েছে।
প্রতিবেদনে বলা হয়েছে, ২০১৯ থেকে ২০২৩ সময়কালে বিশ্বের মোট অস্ত্র আমদানির মধ্যে ৯.৮ শতাংশ হয়েছে ভারতে। আর সৌদি আরব আমদানি করেছে ৮.৪ ভাগ অস্ত্র। এরপর রয়েছে কাতার, ইউক্রেন, পাকিস্তান, জাপান, মিসর, অস্ট্রেলিয়া, দক্ষিণ কোরিয়া, চীন।
বিশ্বে অস্ত্র রফতানিতে প্রথমেই রয়েছে আমেরিকা। এরপর রয়েছে, ফ্রান্স, রাশিয়া, চীন, জার্মানি, ইতালি। তারপর রয়েছে ইউকে, স্পেন, ইসরাইল, দক্ষিণ কোরিয়া।
উল্লেখ্য, ভারত সরকার 'আত্মনির্ভতার' ডাক দিলেও তারা এখনো অস্ত্রের জন্য অন্যান্য দেশের ওপরই নির্ভর করে আছে। স্টকহোম ইন্টারন্যাশনাল পিস রিসার্চ ইনস্টিটিউটের প্রতিবেদনে বলা হচ্ছে, ২০১৪ থেকে ২০১৮ ও ২০১৯ থেকে ২০২৩-এর মধ্যে ভারতের অস্ত্র আমদানি ৪.৭ শতাংশ বেড়েছে। আন্তর্জাতিক অস্ত্র সরবরাহ বিষয়ক স্টকহোম ইন্টারন্যাশনাল পিস রিসার্চ ইনস্টিটিউটের রিপোর্টে উঠে এসেছে বহু পরিসংখ্যান। দেখা যাচ্ছে, ভারতে অস্ত্র সরবরাহ সবচেয়ে বেশি হয়ে থাকা সাধারণত রাশিয়ার থেকে।
উল্লেখ্য, গত কয়েক বছর ধরে চীনের বিরুদ্ধে ভারতের সংঘাত, দেশকে প্রতিরক্ষায় আরো জোরদার করার দিকে এগিয়ে নিয়ে গেছে। ফলে গত কয়েক বছরে রাশিয়া ছাড়াও অস্ত্র আমদানির ক্ষেত্রে ফ্রান্স, ইসরাইল, আমেরিকার ওপর নির্ভর করেছে ভারত।
ভারতে অস্ত্রের মূল সরবরাহকারী হলো রাশিয়া। ভারতের ৩৬ শতাংশ অস্ত্র রাশিয়া থেকে আমদানি করা হয়। তবে ইদানিং রাশিয়ার ওপর থেকে ভারতের অস্ত্র নিয়ে নির্ভরতা ধীরে ধীরে কমতে দেখা যাচ্ছে। মিলিটারি হার্ডওয়্যার ও সফ্টওয়্যারের ক্ষেত্রে ভারত দেশের সরবরাহকারী কিংবা পাশ্চাত্যের দেশগুলোর ওপর বেশি আস্থা রাখছে রাশিয়ার তুলনায়।
ভারতে ২০১৪-১৮ সাল ও ২০১৯-২৩ সালে রাশিয়ার থেকে অস্ত্র আমদানি ৩৪ শতাংশ হয়। তারপরই রয়েছে ৩৩ শতাংশ নিয়ে ফ্রান্স। তৃতীয় স্থানে আমেরিকা। যার থেকে ১৩ শতাংশ অস্ত্রের ক্ষেত্রে ভারতের আমদানি হয়ে থাকে। এরপরএ ফ্রান্স ও আমেরিকা ভারতে সরবরাহ করতে চলেছে আরো অস্ত্র। ওই তালিকায় রয়েছে ২৬ রাফায়েল এম ফাইটার যুদ্ধবিমান, ৩১ এমকিউ নাইনবি স্কাই গার্ডিয়ান ড্রোন সহ বহু অস্ত্র।
সূত্র : হিন্দুস্তান টাইমস
",1,193.0,0.0,0.0
20171013,302,"

তাড়াশে ভুট্টা ক্ষেত থেকে নবজাতক উদ্ধার
","সিরাজগঞ্জের তাড়াশে ভুট্টা ক্ষেত থেকে এক নবজাতকে উদ্ধার করা হয়েছে। পরে তাকে তাড়াশ স্বাস্থ্য কমপ্লেক্সে নিলে কর্তব্যরত ডাক্তার জানান, শিশুটি সুস্থ আছে।
মঙ্গলবার সকালে উপজেলার মাগুড়া বিনোদ ইউনিয়নের চর হামকুড়িয়া গ্রামে এ ঘটনা ঘটে।
মাগুড়া বিনোদ ইউনিয়নের চেয়ারম্যান মো: মেহেদি হাসান ম্যাগনেট জানান, সকালে স্থানীয় লোক মারফত তিনি খবর পান যে একটি মেয়ে নবজাতক চরহামকুড়িয়া গ্রামের ভুট্টা ক্ষেতে চিৎকার করছে। এরপর তিনি তাড়াশ থানা পুলিশ ও উপজেলা নির্বাহী অফিসারকে (ইউএনও) ঘটনাটি জানান। পাশাপাশি গ্রাম পুলিশ রাজিব কুমার দফাদার ও সাইফুল ইলামকে দায়িত্ব দেন নবজাতকের সুরক্ষার জন্য। এরপর তারা ওই গ্রামের বাসিন্দা শামীম রেজা ও লাবনী দম্পতির সহায়তায় দুপুর ১২টার দিকে নবজাতকে তাড়াশ উপজেলা স্বাস্থ্য কমপ্লেক্সে নিয়ে আসেন।
বিষয়টি নিশ্চিত করে তাড়াশ উপজেলা স্বাস্থ্য ও পরিবার পরিকল্পনা কর্মকর্তা মো: মোনোয়ার হোসেন জানান, নবজাতক সুস্থ আছে।
শামীম-লাবনী দম্পতি জানান, তাদের ঘরে দুই ছেলে ও এক মেয়ে রয়েছে। তবুও তারা বাচ্চাটিকে দত্তক নিতে চান।
তাড়াশ উপজেলা সমাজসেবা কর্মকর্তা মো: মনিরুজ্জামান বলেন, আইনগতভাবে নিঃসন্তান দম্পতি ছাড়া বেওয়ারিশ শিশুকে দত্তক দেয়ার নিয়ম নেই। এ কারণে ঊর্ধ্বতন কর্তৃপক্ষের সাথে কথা বলে প্রয়োজনীয় ব্যবস্থা নেয়া হবে।
",1,193.0,0.0,0.0
20171019,303,"

কোয়ালিটি ইন্টিগ্রেটেড অ্যাগ্রোর ‘মিট অ্যান্ড গ্রিট’ সম্মেলন
","সিলেটের গ্র্যান্ড প্যালেস হোটেলে প্রথমবারের মতো ‘মিট অ্যান্ড গ্রিট’ এমপাওয়ারিং রিজিয়ন, এলিভেটিং সার্ভিসেস-২০২৪ শীর্ষক সম্মেলন আয়োজন করেছে কোয়ালিটি ইন্টিগ্রেটেড অ্যাগ্রো লিমিটেড।
রোববার (১০ মার্চ) আয়োজিত সম্মেলনে উপস্থিত ছিলেন সিলেটের স্বনামধন্য রেস্তোরা ও হোটেলের মালিক ও অন্যান্য ঊর্ধ্বতন কর্মকর্তারা।
সিলেট বিভাগের সকল ক্রেতাদের নিরাপদ মাংস ও নিরবিচ্ছিন্ন সেবা প্রদানের লক্ষে কোয়ালিটি ইন্টিগ্রেটেড অ্যাগ্রো লিমিটেড আনুষ্ঠানিকভাবে তাদের প্রথম ডিভিশনাল ডিস্ট্রিবিউশন হাব এর যাত্রা শুরু করে।
প্রেস বিজ্ঞপ্তি
",1,193.0,0.0,0.0
20223817,444,ভারতে সিএএ কার্যকর হতেই বিক্ষোভে উত্তাল আসাম,"ভারতে বিতর্কিত নাগরিকত্ব আইন বা সিএএ কার্যকর হতেই উত্তেজনা ছড়িয়ে পড়েছে বাংলাদেশের সীমান্তবর্তী রাজ্য আসামে। রাজ্যটিতে মঙ্গলবার দিনভর আন্দোলন-বিক্ষোভ হয়েছে। অল আসাম স্টুডেন্টস ইউনিয়ন (আসু) সহ অন্তত ৩০টি অরাজনৈতিক সংগঠন এই আন্দোলনে যোগ দিয়েছে। এদিন বিভিন্ন জায়গায় টায়ার জ্বালিয়ে বিক্ষোভ হয়, পোড়ানো হয় সিএএ-র কপিও। সিএএ কার্যকর হওয়ার ঘটনাকে আসামের ইতিহাসের কালো দিন বলেও অভিহিত করছে তারা।
এদিকে সিএএ-র বিরোধিতা করে মঙ্গলবার থেকেই ধর্মঘটের ডাক দিয়েছে আসামের ইউনাইটেড অপোজিশন ফোরাম। প্রতিরোধ ঠেকাতে বেশ কয়েক জায়গায় অতিরিক্ত পুলিশ মোতায়েন করা হয়েছে। আসামের কয়েক জায়গায় শান্তিপূর্ণ বিক্ষোভ হলেও বেশ কয়েক জায়গায় অগ্নিগর্ভ পরিস্থিতি দেখা গেছে।
এর আগে ২০১৯ সালে সিএএ আইনে পরিণত হওয়ার পরও প্রতিবাদে উত্তপ্ত হয়ে উঠেছিল ভারতের উত্তর-পূর্বের এই রাজ্য। এবারও লোকসভা ভোটের আগে বিজেপি সরকারের সিএএ কার্যকরের সিদ্ধান্ত নিয়ে ফের অশান্ত হয়ে উঠলো রাজ্যটি।",1,193.0,0.0,0.0
20172998,388,"

রমজানে ১ টাকা লাভে চাউল বিক্রি করছেন সাইফুল
","চট্টগ্রামের মিরসরাইয়ে রমজান উপলক্ষে ক্রয়কৃত পণ্য ১ টাকা লাভে বিক্রি করছেন এক ব্যবসায়ী। জানা গেছে, এমন আয়োজন চলবে পুরো রমজান মাস জুড়ে।
বলছিলাম মিরসরাই উপজেলার করেরহাট বাজারের উত্তরা ট্রেডার্সের স্বত্ত্বাধিকারী মো: সাইফুল ইসলামের কথা। তিনি করেরহাট ও বারইয়ারহাট বাজারে বছরজুড়ে উত্তরা ট্রেডার্সে বিভিন্ন চাউল বিক্রি করেন। কিন্তু রমজান মাসে ক্রয়মূল্য থেকে অতিরিক্ত ১ টাকা লাভে বিক্রি করেন প্রতি কেজি চাউল। এটি রমজান উপলক্ষে দরিদ্রসহ সকল মানুষের জন্য তার বিশেষ আয়োজন।
সরেজমিনে দেখা গেছে, এই ব্যবসায়ী ক্রয় মূল্যের চাইতে ১ টাকা লাভে প্রতি কেজি মামুন গুটি স্টার চাউল ৪৫ টাকা, পাইজাম চাউল প্রতি কেজি ৫০ টাকা, ২৯ জিরাশাইল প্রতি কেজি ৫৫ টাকা, একাত্তর মনিকেট প্রতি কেজি ৬৫ টাকা, একাত্তর কাটারী সিদ্ধ প্রতি কেজি ৭০ টাকা, এসিআই কাটারী আতপ প্রতি কেজি ৭৫ টাকা, সোনারচাবি চিনিগুড়া প্রতি কেজি ৯০ টাকা ও এসিআইন চিনিগুড়া প্যকেট প্রতি কেজি ১৩০ টাকায় বিক্রি করা হচ্ছে।
এ সময় কথা হয় চাউল ক্রয় করতে আসা করেরহাট এলাকার বাসিন্দা নুরুল আলমের সাথে তিনি বলেন, ‘রমজান উপলক্ষে সাইফুল এমন মহতি উদ্যোগ নিয়েছেন। তার উদ্যোগকে আমরা সবাই স্বাগত জানিয়েছি। এখন আমার মতো অনেকে তার দোকান থেকে চাউল ক্রয় করে।’
শাহ আলম নামে আরেকজন বলেন, ‘সাইফুল ১ টাকা লাভে বিক্রির বিষয়টি সবদিকে ছড়িয়ে পড়েছে। বিশেষ করে গরিব লোকজন তার দোকানে চলে আসে। যে সময়ে বিভিন্ন স্থানে জিনিসের দাম ডাবল, সেখানে সাইফুল এক টাকা লাভে চাউল বিক্রি করে দৃষ্টান্ত স্থাপন করেছেন।’
করেরহাট বাজার পরিচালনা কমিটির সহ-সভাপতি আব্দুর রহিম বলেন, ‘সাইফুল যে উদ্যোগ নিয়েছেন এটি বিরল। শুধুমাত্র কয়েকটি আরব দেশের কথা শুনেছি মুনাফা ছাড়া রমজানে পণ্য বিক্রি করেন। আমার মনে হয়, তার এই ধরনের উদ্যোগ দেশের সব মানুষের কাছে উদাহরণ। সাধারণ মানুষের কষ্ট লাগবে মুনাফা কমিয়ে বড় ব্যবসায়ীদের এগিয়ে আসা উচিত।’
ব্যবসায়ী মো: সাইফুল ইসলাম বলেন, ‘আমি অনেক বছর ধরে ব্যবসা করি। এবার চিন্তা করলাম এলাকার মেহনতি মানুষের জন্য কিছু করি। ওই করতে গিয়ে উদ্যোগ নিলাম রমজান উপলক্ষে আমি ১ টাকা লাভে চাউল বিক্রি করব। মানুষ চাউল ক্রয় করে উপকৃত হচ্ছেন।’
তিনি আরো বলেন, ‘আমি একজন ক্ষুদ্র ব্যবসায়ী। আশা করি, যারা শহর ও গ্রামে বড় ব্যবসায়ী আছেন, তারাও যেন রমজান উপলক্ষে ১ টাকা লাভে পণ্য বিক্রি করেন। তাহলে গরিব দু:খী মানুষ এই রমজানে তৃপ্তি মতো খেতে পারবেন।’
",1,193.0,0.0,0.0
20171021,304,"

জামালপুরে ইউপি চেয়ারম্যান সাময়িক বরখাস্ত
","জামালপুরের দেওয়ানগঞ্জ উপজেলার পাররাম রামপুর ইউনিয়নের চেয়ারম্যান সেলিম মিয়াকে সাময়িক বরখাস্ত করেছে স্থানীয় সরকার বিভাগ।
রাষ্ট্রপতির আদেশক্রমে সোমবার (১১ মার্চ) সিনিয়র সহকারী সচিব এ কে এম আনিছুজ্জামান স্বাক্ষরিত এক প্রজ্ঞাপনে এই তথ্য জানা যায়।
সূত্র জানায়, সেলিম মিয়ার বিরুদ্ধে সিআর মামলা নং ২০৯(১)২০২২-এর অভিযোগে জুডিসিয়াল ম্যাজিস্ট্রেট সিআর আমলী আদালত বকশিগঞ্জ কর্তৃক আমলে নেয়ায় জেলা প্রশাসক জামালপুরকে প্রয়োজনীয় ব্যবস্থা গ্রহণের সুপারিশ করা হয়।
প্রজ্ঞাপনে উল্লেখ করা হয়, যেহেতু বিজ্ঞ আদালত চেয়ারম্যান সেলিম মিয়ার বিরুদ্ধে উল্লেখিত অভিযোগ আমলে নিয়েছেন অতএব তার দ্বারা ইউনিয়ন পরিষদ ক্ষমতা প্রয়োগ প্রশাসনিক দৃষ্টিকোণে সমীচীন নয় মর্মে মনে করেন সরকার। সেহেতু সেলিম মিয়া কর্তৃক সংঘটিত অপরাধমূলক কার্যক্রম পরিষদসহ জনস্বার্থের পরিপন্থী বিবেচনায় স্থানীয় সরকার (ইউনিয়ন পরিষদ) আইন ২০০৯ এর ৩৪(১) অনুযায়ী উল্লেখিত ইউনিয়ন পরিষদ চেয়ারম্যানকে তার স্বীয় পদ থেকে সাময়িক বরখাস্ত করা হলো।
",1,193.0,0.0,0.0
20172941,380,"

আন্দোলনে নেসকোর ১২ শ' শ্রমিক-কর্মচারী, দুর্ভোগে গ্রাহক
","সরকার-ঘোষিত শতকরা ৫ ভাগ বিশেষ সুবিধা প্রদান ও বিদ্যুৎ মন্ত্রণালয়ের নর্দার্ন ইলেক্ট্রিসিটি সাপ্লাই কোম্পানি (নেসকো ) পিএলসির শ্রমিক কর্মচারীদের ২০২২ এবং ২০২৩ অর্থ বছরের প্রাপ্য এপিএ বোনাসসহ বিভিন্ন দাবি বাস্তবায়নের লক্ষ্যে সোমবার থেকে চলমান কর্মবিরতির ফলে গ্রাহকরা দুর্ভোগে পড়েছেন। কর্মবিরতিকালে বিদ্যুৎ গ্রাহকরা সেবা পাচ্ছেন না।
নেসকো পিএলসির অধীনস্থ রাজশাহী ও রংপুর বিভাগের অধীনস্থ ১৬ জেলায় কর্মরত প্রায় ১২ শ' শ্রমিক কর্মচারী প্রতিদিন সকাল ১০টা থেকে ১২টা পর্যন্ত সকল কার্যক্রম বন্ধ রেখে দাবির পক্ষে মিছিল ও সমাবেশে অংশগ্রহণ করছেন।
এ লক্ষ্যে মঙ্গলবার সকাল ১০টা থেকে দুপুর ১২টা পর্যন্ত বগুড়া শহরের সাতমাথাস্থ নেসকো বিক্রয় ও বিতরন বিভাগ-১ ও ২-এর অফিস চত্বরে মিছিল সমাবেশ করেন শ্রমিক কর্মচারীরা। নেসকো বিদ্যুৎ শ্রমিকলীগ বগুড়া হেলা উপ কমিটির উদ্যোগে সংগঠনের সভাপতি আব্দুল আজিজের সভাপতিত্বে বক্তব্য রাখেন সাধারণ সম্পাদক আলতাফ হোসেন শ্রমিক নেতা সাইফুল আলম, মোশারফ হোসেন, সাজেদুর রহমান সাজু, রাশেদুল আলম, সোহাগ হোসেন, আবুল খায়ের, সাজু আহমেদ বকুল, হাসান আলী মিয়া, শহিদুল ইসলাম, জহুরুল ইসলাম, খন্দকার মোঃ নাজমুল হুদা প্রমুখ।
সমাবেশে সাধারণ সম্পাদক আলতাফ হোসেন বলেন, দাবি পূরণ না হওয়া পর্যন্ত প্রতিদিন সকাল ১০টা থেকে ১২টা পর্যন্ত বগুড়া সহ উত্তরাঞ্চলের ১৬ জেলায় দু'ঘণ্টা কর্মবিরতি চলবে। তিনি বলেন, পিডিবির অন্যান্য কোম্পানির শ্রমিককর্মচারীরা বিশেষ ভাতা পেলেও নেসকোর কর্মীরা পাননি। এতে তারা হতাশার মধ্যে রয়েছেন। তিনি কর্মসূচি সফল করতে সকলের প্রতি আহবান জানান। 
",1,193.0,0.0,0.0
20171037,306,"

সৌম্যকে নিয়ে বড় আশা অধিনায়ক শান্তের
","আন্তর্জাতিক ক্রিকেটে প্রায় এক দশক পাড়ি দিলেও সৌম্য সরকার বাংলাদেশ ক্রিকেটের এক দুঃখের নাম। শুরুটা দারুণ হলেও সময়ের সাথে সাথে পরিণত হয়েছেন আক্ষেপে। তবে সেই আক্ষেপ ঘুচানোর বড় সুযোগ দাঁড়িয়ে তার সামনে। শ্রীলঙ্কা সিরিজ হতে পারে তার জন্য বড় মঞ্চ।
সৌম্যের সামনে এবার পরীক্ষা ধারাবাহিকতা ধরে রাখার। গত নিউজিল্যান্ড সফরে জানান দিয়েছিলেন নিজের সক্ষমতার। সিরিজের দ্বিতীয় ম্যাচে খেলেছিলেন ১৫১ বলে ১৬৯ রানের ইনিংস। বাংলাদেশ যদিও ম্যাচটা হেরে যায়, তবে সৌম্য জেতেন ম্যাচ সেরার পুরস্কার। পরে আরেকটা ম্যাচ খেললেও অপরাজিত থাকেন ৪ রানে।তাই ঘরের মাঠে শ্রীলঙ্কা সিরিজ দিয়েই হতে যাচ্ছে সৌম্যের ধারাবাহিকতার পরীক্ষা। তবে শুধু ব্যাট হাতে নয়, সৌম্যের কাছে অলরাউন্ড পারফরম্যান্স চায় বাংলাদেশ। তার কাছ থেকে ব্যাটিং, বোলিং, ফিল্ডিং; তিন বিভাগেই শতভাগ চেয়েছেন অধিনায়ক নাজমুল হোসেন শান্ত।
বুধবার থেকে মাঠে গড়াচ্ছে শ্রীলঙ্কার বিপক্ষে তিন ম্যাচের ওয়ানডে সিরিজ। বন্দরনগরী চট্টগ্রামের জহুর আহমেদ চৌধুরী স্টেডিয়ামেই হবে সবগুলো ম্যাচ। তার আগে মঙ্গলবার (১২ মার্চ) ম্যাচপূর্বক আনুষ্ঠানিক সংবাদ সম্মেলনে আসেন বাংলাদেশ অধিনায়ক। যেখানে সৌম্যের কাছে তুলে ধরেন নিজের চাওয়া।
প্রত্যাশা জানিয়ে শান্ত বলেন, ‘ব্যাটিং, বোলিং, ফিল্ডিং- সবকিছুতে তার কাছে শতভাগ চাই। শেষ সিরিজে তিনটা ম্যাচই খেলেছে। একটা বড় ইনিংসও ছিল। অবশ্যই ধারাবাহিকতার প্রয়োজন আছে। সব ব্যাটারেরই আছে। আলাদাভাবে সৌম্যের একার প্রয়োজন আছে সেটা বলব না। প্রত্যেক ব্যাটারের এই জায়গায় উন্নতির দরকার আছে।’
নিউজিল্যান্ডের বিপক্ষে সৌম্যের সেই রেকর্ড গড়া ইনিংসের সাক্ষী ছিলেন শান্ত। তার নেতৃত্বেই সেদিন খেলতে নেমেছিল বাংলাদেশ। তাই সেই ইনিংসটা এখনো স্পেশাল তার কাছে। আরো একবার মুগ্ধতা প্রকাশ করলেন আজ তা নিয়ে।
শান্ত বলেন, ‘সৌম্য নিজে সেটা নিয়ে কাজ করছে। শেষ ইনিংসের কথা যদি বলি, ওরকম একটা সময়ে, ওরকম একটা কন্ডিশনে এমন একটা ইনিংস খেলা আমাদের দলের জন্য বড় ব্যাপার। আশা করি, এই সিরিজেও যদি সুযোগ পায়, তাহলে যেখানে ব্যাটিং করার সেখানে থেকে দলের জন্য বড় কিছু করবে।’
",1,193.0,0.0,0.0
20171050,307,"

মিরসরাইয়ে স্কুলছাত্রীকে ধর্ষণের অভিযোগ বখাটে গ্রেফতার
","চট্টগ্রামের মিরসরাইয়ে ষষ্ঠ শ্রেণী শিক্ষার্থীকে ধর্ষণের অভিযোগে অসীম দাশ (৩০) নামে এক বখাটেকে গ্রেফতার করেছে পুলিশ।
মঙ্গলবার (১২ মার্চ) সকালে আসামিকে আদালতে পাঠানো হয়েছে। এই ঘটনায় নারী ও শিশু নির্যাতন আইনে একটি মামলা দায়ের করা হয়েছে। এর আগে, উপজেলার ইছাখালী ইউনিয়নের চরশরৎ এলাকা থেকে তাকে গ্রেফতার করা হয়।
অসীম চরশরৎ এলাকার সাগর চন্দ্র দাশের ছেলে।
ধর্ষণের শিকার ওই স্কুলছাত্রীর বাবা বলেন, ‘গ্রামে আমার একটি ছোট দোকান রয়েছে। শনিবার সন্ধ্যা সাড়ে ৭টার দিকে আমার স্ত্রী জরুরি প্রয়োজনে দোকানে এলে আগে থেকে ওঁৎ পেতে থাকা অসীম দাশ ঘরে ঢুকে আমার মেয়েকে পাশের লাকড়ির ঘরে নিয়ে মুখে ওড়না পেছিয়ে ধর্ষণ করে। পরে ধস্তাধস্তির শব্দ শুনে আমার বৃদ্ধ মা এসে অসীমকে ঝাপটে ধরার চেষ্টা করলে সে পালিয়ে যায়।’
ধর্ষণের শিকার ওই শিক্ষার্থীর দাদি বলেন, ‘অসীম এলাকার বখাটে ছেলে। আমার অবুঝ নাতিনকে সে ধর্ষণ করেছে। আমরা তার উপযুক্ত বিচার চাই।’
জোরারগঞ্জ থানার ভারপ্রাপ্ত কর্মকর্তা (ওসি) আবদুল্লাহ আল হারুন বলেন, চরশরৎ এলাকায় ষষ্ঠ শ্রেণীর এক শিক্ষার্থী ধর্ষণের বিষয়টি চট্টগ্রাম মেডিক্যাল কলেজ হাসপাতালে পরীক্ষার পর সোমবার নিশ্চিত হওয়া গেছে। এ ঘটনায় ওই কিশোরীর পরিবারের পক্ষ থেকে একটি ধর্ষণ মামলা করেছে। অভিযুক্ত অসীম দাশকে মঙ্গলবার সকালে আদালতে প্রেরণ করা হয়েছে। এ বিষয়ে পরবর্তী আইনগত ব্যবস্থা নেয়া হবে।
",1,193.0,0.0,0.0
20171052,308,"

ইউক্রেনে রাশিয়ার অগ্রযাত্রা থেমে গেছে : জেলেনস্কি
","ইউক্রেনের প্রেসিডেন্ট ভলোদিমির জেলেনস্কি সোমবার বলেছেন, তার দেশের সৈন্যরা যুদ্ধক্ষেত্রে ঘুরে দাঁড়ানোয় রাশিয়া বাহিনীর অগ্রযাত্রা থেমে গেছে। এদিকে মস্কোর সাথে আলোচনায় বসার ব্যাপারে দেয়া পোপ ফ্রান্সিসের পরামর্শ প্রত্যাখান করেছে কিয়েভ।
রাশিয়া ইউক্রেনে তাদের আগ্রাসন শুরু করার দুই বছরেরও বেশি সময় অতিক্রান্ত হওয়ার পর সাম্প্রতিক মাসগুলোতে যুদ্ধক্ষেত্রে কিয়েভকে বেশ চাপের মুখে পড়তে দেখা যায় এবং তাদের সবচেয়ে বড় মিত্র দেশ যুক্তরাষ্ট্রের কাছ থেকে পশ্চিমা সহায়তা বন্ধ হওয়ার প্রেক্ষাপটে কিয়েভ মস্কোর কাছে বেশকিছু এলাকার নিয়ন্ত্রণ হারায়।
তবে সোমবার জেলেনস্কি ফরাসি সম্প্রচার কেন্দ্র বিএফএম টিভিকে বলেন, ‘রাশিয়ার অগ্রযাত্রা থেমে গেছে।’
তিনি বলেন, ‘আমাদের কমান্ড, আমাদের সামরিক বাহিনী ইউক্রেনের পূর্বাঞ্চলে রাশিয়ার বাহিনীর অগ্রযাত্রা ঠেকিয়ে দিয়েছে।’
রাশিয়ার সাথে শান্তি আলোচনায় বসার ব্যাপারে পোপ ফ্রান্সিসের পরামর্শের ব্যাপারে ক্ষোভ প্রকাশের পর জেলেনস্কি এমন মন্তব্য করেন। কিয়েভের পাশাপাশি জার্মানি সুইস সম্প্রচার কেন্দ্র আরটিএস’র কাছে পোপের এমন মন্তব্যের কঠোর সমালোচনা করেছে।
সোমবার ইউক্রেনের পররাষ্ট্র মন্ত্রণালয় পোপের এ মন্তব্যকে কেন্দ্র করে ভ্যাটিক্যানের রাষ্ট্রদূত বিসভলদাসকুলবোদাস ডেকে পাঠিয়ে তাকে কিয়েভের ক্ষোভের কথা জাানয়েছে।
মন্ত্রণালয় জানায়, পোপের এমন মন্তব্য ‘আন্তর্জাতিক আইন লঙ্ঘনে রাশিয়াকে আরো উৎসাহিত করবে।’ সূত্র : এএফপি/বাসস
",1,193.0,0.0,0.0
20172927,377,"

শ্রেণিকক্ষ দখল নিয়ে ভিসির কার্যালয় অবরোধ ইবি শিক্ষার্থীদের
","শ্রেণিকক্ষ সঙ্কটের ফলে ইসলামী বিশ্ববিদ্যালয়ের (ইবি) নির্মানাধীন শ্রেণিকক্ষ দখলে রাখতে তালা লাগিয়েছে ডেভেলপমেন্ট স্টাডিজ বিভাগের শিক্ষার্থীরা। এদিকে কাজ সম্পন্ন ও ভবন প্রশাসনের কাছে হস্তান্তরের আগে কক্ষ দখলে বাঁধা দেয়ায় ভিসির কার্যালয় অবরোধ করেছে বিভাগটির শিক্ষার্থীরা।
মঙ্গলবার (১২ মার্চ) দুপুর ২টার দিকে এ কর্মসূচি পালন করেন তারা। পরে ভিসি সমাধানের উদ্দেশ্যে আলোচনায় বসার আশ্বাস দিলে আন্দোলন স্থগিত করেন শিক্ষার্থীরা।
জানা যায়, ২০১৭-১৮ শিক্ষাবর্ষ থেকে বিশ্ববিদ্যালয়ে ডেভেলপমেন্ট স্টাডিজ বিভাগ প্রতিষ্ঠা করে প্রশাসন। প্রতিষ্ঠার ৬ বছর পেরিয়ে গেলেও বর্তমানে বিভাগের ৫ টি ব্যাচের শিক্ষার্থীদের জন্য রয়েছে মাত্র একটি শ্রেণিকক্ষ। শ্রেণিকক্ষ সঙ্কটের ফলে রবীন্দ্র নজরুল কলা ভবনের চতুর্থ তলায় কয়েকটি নির্মানাধীন রুমে তালা দিয়ে দখল করেন শিক্ষার্থীরা।
এদিকে মঙ্গলবার দুপুরে নির্মানাধীন ওই ক্লাসরুমগুলো পরিদর্শনে যান বিশ্ববিদ্যালয় প্রশাসন। এ সময় উপস্থিত ছিলেন ভিসি অধ্যাপক ড. শেখ আবদুস সালাম, কোষাধ্যক্ষ অধ্যাপক ড. আলমগীর হোসেন ভূঁইয়াসহ বিশ্ববিদ্যালয় ভিজিলেন্স টিমের সদস্যরা। পরিদর্শনকালে কক্ষগুলোতে তালা দেখে তা ভাঙার এবং কক্ষগুলো ছেড়ে দেয়ার নির্দেশ দেয় কর্তৃপক্ষ।
এতে ক্ষুব্ধ হয়ে দুপুর ২টার দিকে বিশ্ববিদ্যালয়ের ভিসির কার্যালয় অবরোধ করেন ডেভেলপমেন্ট স্টাডিজ বিভাগের শিক্ষার্থীরা। এ সময় তারা দখলকৃত রুমগুলো ডেভেলপমেন্ট স্টাডিজ বিভাগকে বরাদ্দ দেয়ার দাবি জানান। আন্দোলনকারী শিক্ষার্থীরা বলেন, বর্তমানে আমাদের বিভাগে পাঁচটি ব্যাচ রয়েছে। গত ছয় বছরে আমরা কষ্ট করে এক কক্ষেই ক্লাস করে আসছি। রবীন্দ্র নজরুল কলা ভবনের কক্ষগুলোর কাজ শেষ হওয়ায় আমরা সেখানে ক্লাস-পরীক্ষা শুরু করেছি। কিন্তু প্রশাসন আমাদের এতেও বাধা দিচ্ছে।
এ বিষয়ে ভিসি অধ্যাপক ড. শেখ আবদুস সালাম বলেন, ওই কক্ষগুলো কাজ এখনো সম্পন্ন হয়নি। কাজ শেষের আগে কক্ষে তালা দিয়ে দখল করা ফৌজদারি অপরাধের শামিল। কাজ শেষে ঠিকাদারি প্রতিষ্ঠান ভবনটি আমাদের কাছে হস্তান্তর করলে তা বিভাগকে বরাদ্দ দেয়া হবে। আন্দোলনকারী শিক্ষার্থীদের সাথে আগামীকাল কথা বলে বিষয়টি সমাধান করবে।
",1,193.0,0.0,0.0
20172913,376,"

এডিপির আকার কমল ১৮ হাজার কোটি টাকা
","মূল এডিপির ১৮ হাজার কোটি টাকা কমিয়ে চলতি ২০২৩-২৪ অর্থবছরের জন্য ২ লাখ ৪৫ হাজার কোটি টাকার সংশোধিত বার্ষিক উন্নয়ন কর্মসূচি (আরএডিপি) অনুমোদন দিয়েছে জাতীয় অর্থনৈতিক পরিষদ (এনইসি)।
মঙ্গলবার (১২ মার্চ) রাজধানীর শেরেবাংলা নগরে এনইসি সম্মেলনকক্ষে এনইসি চেয়ারপারসন ও প্রধানমন্ত্রী শেখ হাসিনার সভাপতিত্বে অনুষ্ঠিত বৈঠকে এ অনুমোদন দেয়া হয়।
সড়ক পরিবহন, যোগাযোগ, জ্বালানি ও বিদ্যুৎসহ আরও কিছু খাতে অগ্রাধিকার দেয়া আরএডিপি চলতি অর্থবছরের মূল এডিপি ২ লাখ ৬৩ হাজার কোটি টাকার আকার থেকে ৬ দশমিক ৮৪ শতাংশ কম।
সংবাদ সম্মেলনে পরিকল্পনা বিভাগের সিনিয়র সচিব সত্যজিৎ কর্মকার জানান, মোট ২ লাখ ৪৫ হাজার কোটি টাকার সংশোধিত আরএডিপির মধ্যে ১ লাখ ৬১ হাজার ৫০০ কোটি টাকা স্থানীয় উৎস থেকে আসবে। আর বৈদেশিক উৎস থেকে আসবে ৮৩ হাজার ৫০০ কোটি টাকা।
তিনি বলেন, চলতি অর্থবছরে আরএডিপিতে মোট প্রকল্পের সংখ্যা নির্ধারণ করা হয়েছে ১ হাজার ৫৮৮টি। প্রকল্পগুলোর মধ্যে ১ হাজার ৩৪৫টি বিনিয়োগ প্রকল্প, ৩৬টি সম্ভাব্যতা যাচাই, কারিগরি সহায়তা প্রকল্প ১১৫টি এবং স্বায়ত্তশাসিত প্রকল্প ৯২টি।
পরিকল্পনামন্ত্রী মেজর জেনারেল (অব.) আবদুস সালাম বলেছেন, চলমান প্রকল্পগুলোর মধ্যে যেগুলো বাস্তবায়নে স্বল্প তহবিল ও কম সময় লাগবে, সেগুলোর জন্য প্রয়োজনীয় বরাদ্দের ব্যবস্থা করতে সংশ্লিষ্ট কর্তৃপক্ষকে বলেছেন প্রধানমন্ত্রী।
তিনি বলেন, প্রকল্প প্রণয়ন, অনুমোদন ও বাস্তবায়নের বিষয়ে ইতোপূর্বে প্রধানমন্ত্রীর দেয়া নির্দেশনার আলোকে বৈঠকে বেশ কিছু সুনির্দিষ্ট প্রস্তাব উপস্থাপন করা হয়েছে।
তিনি বলেন, প্রকল্প প্রণয়ন ও বাস্তবায়ন পর্যায়ে স্বাভাবিক বিলম্বের প্রবণতা রোধে সম্ভাব্যতা যাচাই পরিচালনার ওপর গুরুত্বারোপ করেন প্রধানমন্ত্রী।
পরিকল্পনামন্ত্রী বলেন, বৈঠকে অষ্টম পঞ্চবার্ষিক পরিকল্পনার সঙ্গে সামঞ্জস্য রেখে কৃষি, স্বাস্থ্য, শিক্ষা, বিদ্যুৎ ও জ্বালানি, বিজ্ঞান ও প্রযুক্তি, সামাজিক সুরক্ষা, জলবায়ু পরিবর্তনের মতো খাতে বরাদ্দ ও বিনিয়োগকে অগ্রাধিকার দেওয়ার ওপর গুরুত্বারোপ করা হয়েছে।
‘স্থিতিশীলতা উন্নয়নের পূর্বশর্ত এবং এটি এখন রয়েছে' উল্লেখ করে তিনি বলেন, প্রকল্পগুলোর বাস্তবায়ন এখন সুষ্ঠুভাবে চলছে।
এডিপির আকার কমানোর বিষয়ে এক প্রশ্নের জবাবে সালাম বলেন, এডিপি সংশোধন একটি চলমান প্রক্রিয়া এবং এটি অব্যাহত থাকবে।
পরিকল্পনা প্রতিমন্ত্রী শহীদুজ্জামান সরকার বলেন, ছোটখাটো কিছু পরিবর্তন এনে বর্তমান ও বাস্তব পরিস্থিতি বিবেচনায় এ বছর আরএডিপি চূড়ান্ত করা হয়েছে।
পরিকল্পনা সচিব জানান, প্রধানমন্ত্রী চলতি অর্থবছরের মধ্যে কাজ শেষ পর্যায়ে রয়েছে এমন প্রায় ৩৩০টি প্রকল্পের কাজ শেষ করার জন্য সংশ্লিষ্ট মন্ত্রণালয় ও বিভাগকে নির্দেশ দিয়েছেন।
২০২০-২১ অর্থবছরের আরএডিপি অনুযায়ী, পরিবহন ও যোগাযোগ খাতে সর্বোচ্চ ৬৩ হাজার ২৬৩ কোটি ৩১ লাখ টাকা (২৫ দশমিক ৮২ শতাংশ), বিদ্যুৎ ও জ্বালানি খাতে ৩৭ হাজার ৮৯৬ কোটি ৭৩ লাখ টাকা (১৫ দশমিক ৪৭ শতাংশ), আবাসন ও কমিউনিটি সুবিধা খাতে ২৮ হাজার ২ কোটি ১৫ লাখ টাকা (১১ দশমিক ৪৩ শতাংশ), স্থানীয় সরকার ও পল্লী উন্নয়ন খাতে ১৯ হাজার ৯৬৯ কোটি ৭১ লাখ টাকা (৮ দশমিক ১৫ শতাংশ), শিক্ষা খাতে ১৭ হাজার ২২৯ কোটি ৯১ লাখ টাকা (৭ দশমিক ০৩ শতাংশ), পরিবেশ, জলবায়ু পরিবর্তন ও পানিসম্পদ খাতে ১৪ হাজার ৩৯১ কোটি টাকা (৫ দশমিক ৮৭ শতাংশ) বরাদ্দ ধরা হয়েছে। এছাড়া স্বাস্থ্য খাতে ১২ হাজার ৬৬ কোটি ৭৬ লাখ টাকা (৪ দশমিক ৯৩ শতাংশ), কৃষিতে ১০ হাজার ৩১৭ কোটি ৭৬ লাখ টাকা (৪ দশমিক ২১ শতাংশ), শিল্প ও অর্থনৈতিক সেবা ৪ হাজার ৬৩০ কোটি ৪৩ লাখ টাকা (১ দশমিক ৮৯ শতাংশ) এবং বিজ্ঞান ও আইসিটি খাতে ৩ হাজার ৬৩৭ কোটি ১২ লাখ (১ দশমিক ৪৮ শতাংশ) টাকা।
সর্বোচ্চ বরাদ্দপ্রাপ্ত মন্ত্রণালয় ও বিভাগের মধ্যে স্থানীয় সরকার বিভাগ ৪২ হাজার ৭০০ কোটি ৭৬ লাখ টাকা (১৭ দশমিক ৪৩ শতাংশ), সড়ক পরিবহন ও মহাসড়ক বিভাগ ২৭ হাজার ৮০৩ কোটি ৪৫ লাখ টাকা (১১ দশমিক ৩৫ শতাংশ), বিদ্যুৎ বিভাগ ২৭ হাজার ১২৭ কোটি ৪৫ লাখ টাকা (১১ দশমিক ০৭ শতাংশ), রেলপথ মন্ত্রণালয় ১৩ হাজার ১১৭ কোটি ৬২ লাখ টাকা (৫ দশমিক ৩৫ শতাংশ), পানি সম্পদ মন্ত্রণালয় ১২ হাজার ১৯২ কোটি ৭৫ লাখ টাকা (৪ দশমিক ৯৮ শতাংশ), বিজ্ঞান ও প্রযুক্তি মন্ত্রণালয় ১১ হাজার ৪১৫ কোটি ৫১ লাখ টাকা (৪ দশমিক ৬৬ শতাংশ) এবং স্বাস্থ্যসেবা বিভাগ ৯ হাজার ৩৪৫ কোটি ৪৯ লাখ টাকা (৩ দশমিক ৮১ শতাংশ) বরাদ্দ পেয়েছে।
সূত্র : ইউএনবি
",1,193.0,0.0,0.0
20171550,370,"

ইফতারের ওপর নিষেধাজ্ঞার প্রতিবাদে রাবিতে গণ-ইফতারের ডাক
","শাহজালাল বিজ্ঞান ও প্রযুক্তি বিশ্ববিদ্যালয় (শাবিপ্রবি) এবং নোয়াখালী বিজ্ঞান ও প্রযুক্তি বিশ্ববিদ্যালয়ে (নোবিপ্রবি) ইফতার পার্টির ওপর বিশ্ববিদ্যালয় কর্তৃপক্ষের নিষেধাজ্ঞার প্রতিবাদে গণ-ইফতারের ঘোষণা দিয়েছে রাজশাহী বিশ্ববিদ্যালয়ের শিক্ষার্থীরা।
বুধবার (১৩ মার্চ) রমজানের দ্বিতীয় দিনে বিশ্ববিদ্যালয়টির শহীদ মিনার চত্বরে শিক্ষার্থীরা গণ-ইফতার কর্মসূচি পালন করবেন বলে ঘোষণা দিয়েছেন।
এ বিষয়ে জাহিদ এইচ জোহা নামের এক রাবি শিক্ষার্থী বলেন, বাঙালির চিরায়ত মুসলিম সংস্কৃতি রমজান, সেহেরি ও ইফতার। এই সংস্কৃতি ও ধর্মীয় রীতির ওপর হস্তক্ষেপ কখনও কাম্য নয়। সম্প্রতি শাবিপ্রবি ও নোবিপ্রবিতে ঘটে যাওয়া ঘটনায় দুই ক্যাম্পাসের সাধারণ শিক্ষার্থীদের সংহতি জানিয়ে আমরাও আয়োজন করছি গণ ইফতার কর্মসূচি। আগামীকাল আসরের নামাজের পরই আমাদের কেন্দ্রীয় শহীদ মিনারে এ কর্মসূচি পালন করব। সবাইকে আসার অনুরোধ জানাচ্ছি।
আরমানুল ইসলাম নামের আরেক শিক্ষার্থী বলেন, ইসলাম হলো চারা বীজের মতো। এটাকে যতই মাটির নিচে পুতে ফেলতে চাইবে ততই মাটি ফেটে ওপরের দিকে উঠবে। রাবির গণ-ইফতার কর্মসূচি তার জ্বলন্ত উদাহরণ।
শিক্ষার্থীদের এই উদ্যোগকে সাধুবাদ জানিয়ে রাজশাহী বিশ্ববিদ্যালয়ের আরবি বিভাগের অধ্যাপক ইফতিখারুল আলম মাসউদ বলেন, আমার মনে হয় কোনো একটা ইস্যুকে ঘুরিয়ে দেয়ার জন্য দুই বিশ্ববিদ্যালয় এই জঘন্যতম কাজটা করেছে। শিক্ষার্থীরা তো আর বিশ্ববিদ্যালয় প্রশ্নের কাছে কোনো ফান্ডিং চাইনি। তাহলে নিষিদ্ধের কথাটা কেন আসলো? এটা খুবই নিন্দনীয় একটি কাজ করেছে।
তিনি আরো বলেন, রোজা, ইফতার মুসলিমদের জন্য খুবই স্পর্শকাতর একটা বিষয়। ইফতার ধর্মীয় গণ্ডি পেরিয়ে সার্বজনীনতায় রূপ নিয়েছে। সেই ইফতারিতে নিষেধাজ্ঞা দিয়ে যেমন আমাদের ধর্মীয় অনুভূতিতে আঘাত দিয়েছে, তেমনি আমাদের সংস্কৃতির ওপরও আঘাত করা হয়েছে। এরই প্রতিবাদে বিভিন্ন বিশ্ববিদ্যালয়ের শিক্ষার্থীরা যে গণ-ইফতার কর্মসূচির আয়োজন করেছে এটাকে আমি প্রশংসা করছি। প্রতিবাদ এভাবেই করা উচিত। আমি যদি সুযোগ পাই তাহলে কালকে রাবি শিক্ষার্থীদের আয়োজিত গণ-ইফতার কর্মসূচিতে আমি অংশগ্রহণ করব।
",1,193.0,0.0,0.0
20171177,321,"

ইফতারের ফজিলত
","ইফতার ইসলামের একটি বিশেষ পরিভাষা। ভোর থেকে সারা দিন সিয়াম পালন শেষে সূর্যাস্তের পর প্রথম যে আহার গ্রহণ করা হয়, তাকে ইসলামের পরিভাষায় ‘ইফতার’ বলা হয়। যে খাদ্য বা পানীয় দ্বারা ইফতার করা হয়, তাকে ‘ইফতারি’ বলা হয়।
ইফতারের আগেই ইফতারি সামনে নিয়ে অপেক্ষা করা এবং যথাসময়ে ইফতার করা সুন্নাত। হাদিসে বর্ণিত হয়েছে রোজাদারের দোয়া আল্লাহর কাছে এতই আকর্ষণীয় যে আল্লাহ তায়ালা রমজানের সময় ফেরেশতাদের উদ্দেশে ঘোষণা করেন, ‘রমজানে তোমাদের পূর্বের দায়িত্ব মওকুফ করা হলো এবং নতুন দায়িত্বের আদেশ করা হলো, তা হলো আমার রোজাদার বান্দাগণ যখন কোনো দোয়া মোনাজাত করবে, তখন তোমরা আমিন! আমিন!! বলতে থাকবে।’ (মুসান্নাফে আবদুর রাজ্জাক)।
হাদিসে কুদসিতে এসেছে, মহান আল্লাহ তাআলা বলেন, ‘আমার বান্দাদের মধ্যে তারা আমার বেশি প্রিয়, যারা দ্রুত ইফতার করে।’ (তিরমিজি, আলফিয়্যাতুল হাদিস: ৫৬০, পৃষ্ঠা: ১৩১)।
হজরত সাহল ইবনে সাআদ (রা.) বর্ণনা করেন, রাসুলুল্লাহ (সা.) বলেন, ‘যত দিন লোকেরা ওয়াক্ত হওয়ামাত্র ইফতার করবে, তত দিন তারা কল্যাণের ওপর থাকবে।’ (বুখারি, সাওম অধ্যায়, হাদিস: ১৮৩৩)।
ইফতারের সময় দোয়া কবুল হয়। কোরআন-হাদিসে উল্লেখ রয়েছে এমন দোয়া উত্তম। এছাড়া নিজের ভাষায় নিজের মতো করেও দোয়া করা যায়। ইফতারের আগে এই দোয়া পড়া সুন্নাত, ‘আল্লাহুম্মা লাকা ছুমতু ওয়া আলা রিজকিকা আফতারতু’। অর্থ: হে আল্লাহ! আপনার জন্য আমি রোজা রেখেছি, আপনার রিজিক দ্বারা ইফতার করছি। (আবু দাউদ, সাওম অধ্যায়)।
",1,193.0,0.0,0.0
20171547,368,"

গ্রাহকরা কীভাবে বুঝবেন কোন ব্যাংকের আর্থিক অবস্থা কেমন?
","বাংলাদেশের ব্যাংকিং খাত নিয়ে দীর্ঘ দিন ধরেই চলছে বিস্তর আলোচনা-সমালোচনা। সেই চর্চায় নতুন রসদ জুগিয়েছে ‘নয়টি ব্যাংক রেড জোনে অবস্থান করছে', এই মর্মে কেন্দ্রীয় ব্যাংকের একটি গবেষণা প্রতিবেদন।
আদতে কোন ব্যাংকের কী হাল তা বোঝার মাপকাঠি কী?
ব্যাংক বাছাইয়ের জন্য কোন বিষয়গুলো বিবেচনা করতে পারেন একজন গ্রাহক?
সোমবার বাংলাদেশ ব্যাংকের একটি প্রতিবেদনের কথা উল্লেখ করে স্থানীয় কয়েকটি গণমাধ্যমে সংবাদ প্রকাশ করা হয় যে বাংলাদেশে চারটি রাষ্ট্রায়ত্ত ব্যাংকসহ মোট নয়টি ব্যাংক‘রেড জোনে’ আছে।
ব্যাংকস হেলথ ইনডেক্স (বিএইচআই) অ্যান্ড হিট ম্যাপ' শীর্ষক ওই প্রতিবেদন অনুযায়ী,‘ইয়েলো জোনে' আছে ২৯টি ব্যাংক এবং ‘গ্রিন জোনে' আছে ১৬টি ব্যাংক।
প্রতিবেদন থেকে ধারণা পাওয়া যায়, রেড জোনে থাকা ব্যাংকগুলোর অর্থনৈতিক অবস্থা নাজুক।
যদিও মঙ্গলবার দুপুরে বাংলাদেশ ব্যাংকের পক্ষ থেকে সংবাদ সম্মেলনে দাবি করা হয়, রিস্ক ম্যানেজমেন্ট টুল (ঝুঁকি ব্যবস্থাপনা) হিসেবে এ ধরনের গবেষণা নিয়মিতই করা হয়।
এ গবেষণাকে ব্যাংকের হেলথ ইন্ডিকেটর (উৎকর্ষের সূচক) বলা যায় না বলে মন্তব্য করেন বাংলাদেশ ব্যাংকের মুখপাত্র মেজবাউল হক।
তিনি বলেন,‘ব্যাংক ভালো আছে কি নেই তা জানা যায় ব্যালেন্স শিট এবং ইনকাম স্টেটমেন্ট থেকে। সেগুলোই সত্যিকারের আর্থিক প্রতিবেদন।’
তবে, অর্থনীতিবিদরা আরো কয়েকটি বিষয়কেও মানদণ্ড হিসেবে দেখার কথা বলছেন।
তারল্যব্যাংকগুলোতে নগদ টাকার যে সরবরাহ তাকেই তারল্য বলা হয়।
কোনো কারণে ব্যাংকে নগদ টাকার সরবরাহের তুলনায় চাহিদা বেড়ে গেলে তাকে বলে তারল্য সঙ্কট।
তারল্য সঙ্কট ব্যাংক খাতের স্বাস্থ্য সম্পর্কে ধারণা দেয় বলে জানান সেন্টার ফর পলিসি ডায়ালগের নির্বাহী পরিচালক ফাহমিদা খাতুন।
তিনি বলেন,‘এটা সামগ্রিক অর্থনীতিরই বিপর্যয়ের কারণ হয়ে দাঁড়াতে পারে।’
পলিসি রিসার্চ ইনস্টিটিউটের নির্বাহী পরিচালক আহসান এইচ মনসুর বলেন, দেখতে হবে কোনো ব্যাংক বারবার কেন্দ্রীয় বা অন্য কোনো ব্যাংকের দ্বারস্থ হচ্ছে কি না।
এই অর্থনীতিবিদ যোগ করেন,‘যদি বারে বারে কেন্দ্রীয় ব্যাংকে যায়, তার মানে তাদের হাতে কিন্তু টাকা নেই।’কোনো ব্যাংকে তারল্য সঙ্কট দেখা দিলে তারা তখন নির্দিষ্ট সুদের বিনিময়ে অন্য ব্যাংক থেকে টাকা ধার করতে শুরু করে। এই সুদের হারকে বলে কলমানি রেট।
বাংলাদেশ ব্যাংকের সাবেক গভর্নর সালেহউদ্দিন আহমেদের মন্তব্য,‘লিকুইডিটি না থাকলে আগ্রাসী হয়ে ডিপোজিট বাড়ানোর চেষ্টা করে অনেক ব্যাংক।’
মূলধনের পর্যাপ্ততা ও ব্যাংকের আয়
মূলধন ব্যাংকের মূল শক্তির জায়গা।
মূলধন কাঠামো ও প্রতিষ্ঠানের সম্পদের বিপরীতে মূলধনের অনুপাত সক্ষমতা বেশি হওয়া জরুরি বলে মনে করেন কেন্দ্রীয় ব্যাংকের সাবেক গভর্নর সালেহউদ্দিন আহমেদ।
কোনো ব্যাংক কতটা লাভজনক অবস্থায় আছে তা থেকেও ওই ব্যাংকের আর্থিক সক্ষমতা সম্পর্কে ধারণা পাওয়া যায়।
আহসান এইচ মনসুর বলেন,‘ব্যাংকের প্রফিটেবলিটি কেমন, রিটার্ন কেমন, প্রফিট কী হচ্ছে এসব জানা জরুরি। তাহলে অর্থ জমা রাখা বা ব্যাংকিং সংক্রান্ত অন্যান্য সিদ্ধান্ত নেয়া সহজ হয়।’
সঞ্চয়ের পরিমাণের দিকেও দৃষ্টি দেয়া উচিৎ বলে মন্তব্য তার।
মনসুর বলেন,‘ডিপোজিট গ্রোথ থেকে বোঝা যায়, ব্যাংক কেমন করছে।’প্রভিশন
প্রভিশন হলো, ঋণের মান অনুযায়ী সঞ্চিতি রাখা। যাতে ঋণ দেওয়া টাকা ফেরত পাওয়া না গেলেও ওই টাকাটা ব্যাংক তার মুনাফা থেকে রাখা অর্থ দিয়ে আমানতকারীদের চাহিদা মেটাতে সক্ষম হয়।
এর ফলে যে ঋণগুলো খেলাপিগ্রস্ত হওয়ার কারণে শ্রেণিকরণ করা হয়েছে সেগুলো আর ফেরত পাওয়া যাবে না ধরে নিয়ে একটি নির্দিষ্ট শতাংশ পরিমাণ ব্যাংকের মুনাফা থেকে কমিয়ে দেখাতে হয়।
সাবেক গভর্নর সালেহউদ্দিন আহমেদ বলেন,‘যদি এই প্রভিশন ঠিকঠাকভাবে সংরক্ষণ করা না হয়, তবে ব্যাংকের মূলধনে সঙ্কট দেখা দিতে পারে।’
এরকম ক্ষেত্রে ওই ব্যাংকে আমানত করা অর্থ ফেরত পেতে গ্রাহককে বেগ পেতে হতে পারে।
বিশ্ব ব্যাংকের ঢাকা অফিসের সাবেক লিড ইকোনমিস্ট ড. জাহিদ হোসেন বলেন,‘বাংলাদেশে বিশেষ করে রাষ্ট্রায়ত্ত এবং নতুন কিছু ব্যাংকের দুর্দশাগ্রস্ত ঋণগুলোকে ভুলভাবে প্রভিশন করে অতিরিক্ত মুনাফা দেখানো হয়।’
ব্যাংক পরিচালনায় সুশাসনব্যাংক পরিচালনার ক্ষেত্রে স্বচ্ছতা ও সুশাসন নিশ্চিত হচ্ছে কি না, সংশ্লিষ্ট অন্যদের পাশাপাশি গ্রাহককেও সে ব্যাপারে ধারণা রাখার পরামর্শ দিচ্ছেন অর্থনীতিবিদরা।
মনসুর বলেন, কোনো ব্যাংকের স্ক্যাম (কেলেঙ্কারি) যদি গণমাধ্যমে আসে, তার মানে তাদের গভর্ন্যান্স (সুশাসন) নেই।
বাংলাদেশে ব্যাংক খাতের অসঙ্গতি প্রায়ই স্থানীয় গণমাধ্যমগুলোতে উঠে আসে। ছোট-বড় আর্থিক কেলেঙ্কারির খবরও দেখা যায়।
বিশ্লেষকদের মতে, এগুলোর ভিত্তিতে কোনো ব্যাংক কেমন, সে ধারণা পাওয়া যায়।
সালেহউদ্দিন আহমেদ বলেন,‘পরিচালনা পর্ষদে কারা আছেন, ঋণ অনুমোদন দেয়ার ক্ষেত্রে স্বচ্ছতা থাকছে কিনা, এগুলোও মাপকাঠি হিসেবে বিবেচিত হওয়া উচিৎ।’
যে ব্যাংকগুলোর অবস্থা বেশি খারাপ সেগুলোকে একীভূত না করে বরং অবসায়ন (লিকুইডেশন) করা ভালো বলে মনে করেন তিনি।
কেন্দ্রীয় ব্যাংকের ফাইন্যান্সিয়াল স্টেবিলিটি (আর্থিক স্থিতিশীলতা) বিভাগের যে পর্যালোচনা গণমাধ্যমে উদ্ধৃত করা হয়েছে তাতে জানা যাচ্ছে, ২০২০ সালের ডিসেম্বর থেকে ২০২৩ সালের জুন পর্যন্ত ৩৮টি ব্যাংকের অবস্থার অবনতি হয়েছে এবং ১৬টি ব্যাংকের অবস্থার উন্নতি হয়েছে।
এই ব্যাংকগুলোকে রেড, ইয়েলো ও গ্রিন তিনটি স্তরে বিন্যস্ত করা হয়েছে।
রেড জোনে থাকা রাষ্ট্রায়ত্ত ব্যাংকগুলো হল জনতা ব্যাংক, অগ্রণী ব্যাংক, রূপালী ব্যাংক ও বেসিক ব্যাংক।
এই জোনের বাকি পাঁচটি ব্যাংক হলো বাংলাদেশ কমার্স ব্যাংক, পদ্মা ব্যাংক, ন্যাশনাল ব্যাংক অব পাকিস্তান, ন্যাশনাল ব্যাংক ও এবি ব্যাংক।
ইয়েলো জোনে রাষ্ট্রায়ত্ত ব্যাংক আছে দুটি। একটি সোনালী ব্যাংক এবং অপরটি বাংলাদেশ ডেভেলপমেন্ট ব্যাংক।
এছাড়া ১৭ টি বেসরকারি ব্যাংক আছে এই তালিকায়।
সেগুলো হলো আইএফআইসি, মেঘনা, ওয়ান, ইউনাইটেড কমার্শিয়াল, এনআরবি, এনআরবি কমার্শিয়াল, মার্কেন্টাইল, মিউচুয়াল ট্রাস্ট, ডাচ-বাংলা, প্রিমিয়ার, ব্র্যাক, সাউথইস্ট, সিটি, ট্রাস্ট, এসবিএসি, মধুমতি, ঢাকা, উত্তরা ও পূবালী ব্যাংক।
শরিয়াহভিত্তিক ব্যাংকগুলো হলো- ফার্স্ট সিকিউরিটি ইসলামী, ইসলামী ব্যাংক, সোশ্যাল ইসলামী, আল আরাফাহ, স্ট্যান্ডার্ড, ইউনিয়ন, এক্সিম ও গ্লোবাল ইসলামী।
গ্রিন জোনে থাকা ১৬টি ব্যাংক হলো প্রাইম, ইস্টার্ন, হাবিব, এনসিসি, মিডল্যান্ড, ব্যাংক আলফালাহ, ব্যাংক এশিয়া, সীমান্ত , যমুনা, শাহজালাল ইসলামী, উরি, এইচএসবিসি, কমার্শিয়াল ব্যাংক অব সিলন, সিটি, স্ট্যান্ডার্ড চার্টার্ড ও স্টেট ব্যাংক অব ইন্ডিয়া।
উপাত্তগত পার্থক্য থাকায় বাংলাদেশ কৃষি ব্যাংক, রাজশাহী কৃষি উন্নয়ন ব্যাংক এবং আইসিবি ইসলামিক ব্যাংককে এই বিশ্লেষণের বাইরে রাখা হয়েছে।
বেঙ্গল কমার্শিয়াল, সিটিজেন, কমিউনিটি ও প্রবাসী কল্যাণ ব্যাংকের ব্যাপারে যথেষ্ট তথ্য উপাত্ত না পাওয়ায় সেগুলোকেও তালিকার বাইরে রাখতে হয়েছে।
সূত্র : বিবিসি
",1,193.0,0.0,0.0
20171375,345,"

অনুদান পেতে আইওএম’র সাথে সরকারের চুক্তি স্বাক্ষরিত
","বাংলাদেশে জলবায়ুজনিত ক্ষয়ক্ষতি ও অন্যান্য কারণে স্থানচ্যুতি সংক্রান্ত সমস্যা মোকাবেলায় মঙ্গলবার (১২ মার্চ) আন্তর্জাতিক অভিবাসন সংস্থার (আইওএম) সাথে ৫ লাখ ৮১ হাজার ১০ মার্কিন ডলারের একটি অনুদান চুক্তি স্বাক্ষর করেছে অর্থনৈতিক সম্পর্ক বিভাগ (ইআরডি)।
দুর্যোগ ব্যবস্থাপনা ও ত্রাণ মন্ত্রণালয় ‘পাইলট অ্যাসেসমেন্ট অ্যান্ড ইন্টারভেনশনস টু এভার্ট, মিনিমাইজ ডিসপ্লেসমেন্ট ইন ক্লাইমেট স্ট্রেসড ডিস্ট্রিক্টস অব বাংলাদেশের’-শীর্ষক চুক্তিটির অধীনে সংশ্লিষ্ট কার্যক্রম বাস্তবায়ন করবে।
প্রকল্পের উদ্দেশ্য হলো- নীতি সহায়তা, তথ্য, পরিকল্পনা, বর্ধিত ক্ষমতা ও সম্প্রদায়ভিত্তিক প্রক্রিয়ার মাধ্যমে বাংলাদেশে জলবায়ুজনিত ক্ষয়ক্ষতি ও অন্যান্য কারণে স্থানচ্যুতি সংক্রান্ত সমস্যা মোকাবেলা করা।
ইআরডি’র এক প্রেস বিজ্ঞপ্তিতে বলা হয়েছে, প্রকল্পটি দেশের পঞ্চবার্ষিক পরিকল্পনা এবং এসডিজির লক্ষ্য পূরণে সহায়ক ভূমিকা পালন করবে।
চুক্তিতে স্বাক্ষর করেন ইআরডি সচিব মো: শাহরিয়ার কাদের সিদ্দিকী এবং মিশনের ভারপ্রাপ্ত কর্মকর্তা ও ডেপুটি চিফ ফাতিমা নুসরাত গাজ্জালী।
চুক্তি স্বাক্ষর অনুষ্ঠানে ইউএন উইং ইআরডি ও আইওএম’র কর্মকর্তারা উপস্থিত ছিলেন।
১৯৯৮ সালে বাংলাদেশ আনুষ্ঠানিকভাবে আইএমও’র সদস্য হওয়ার পর থেকে সংস্থাটি নিরাপদ, সুশৃঙ্খল ও নিয়মিত অভিবাসন নিশ্চিত করতে অভিবাসন ব্যবস্থাপনা সম্পর্কিত অসংখ্য বিষয়ে বাংলাদেশকে সহায়তা করে আসছে।
সূত্র : বাসস
",1,193.0,0.0,0.0
20173652,415,"

 গৌরনদীতে বইমেলা ও সাংস্কৃতিক অনুষ্ঠান
","বরিশালের গৌরনদী উপজেলার ঐহিত্যবাহী হোসনাবাদ মাধ্যমিক বালিকা বিদ্যালয়ের দুই দিনব্যাপী বইমেলা ও সাংস্কৃতিক অনুষ্ঠান স্কুল মাঠে অনুষ্ঠিত হয়েছে। এ উপলক্ষে গত শনিবার উদ্বোধন অনুষ্ঠান স্কুলের প্রতিষ্ঠাতা ও সভাপতি এবং ফোকাস বাংলা নিউজের চেয়ারম্যান মুহাম্মদ কামাল হোসেনের সভাপতিত্বে অনুষ্ঠিত হয়। এতে প্রধান অতিথি ছিলেন গৌরনদী উপজেলা নির্বাহী অফিসার আবু আব্দুল্লাহ খান। বিশেষ অতিথি ছিলেন- নিজাম উদ্দিন ডিগ্রি কলেজের অধ্যক্ষ স্বপন হাওলাদার, সরিকল ইউনিয়নের চেয়ারম্যান ফারুক হোসেন মোল্লা, পূর্ব হোসনাবাদ এসকেএম মাধ্যমিক বিদ্যালয়ের প্রধান শিক্ষক মতিউল ইসলাম, ইউনিয়ন আওয়ামী লীগের সভাপতি বীর মুক্তিযোদ্ধা মেজবা উদ্দিন আকন, লেখক ও তথ্যপ্রযুক্তি সাংবাদিক রাহিতুল ইসলাম, মাই টিভির সিনিয়র সাংবাদিক গিয়াস উদ্দিন মিয়া। সার্বিক তত্ত্বাবধানে ছিলেন হোসনাবাদ মাধ্যমিক বালিকা বিদ্যালয়ের প্রধান শিক্ষক বেনজির আহমেদ সরকার। বিজ্ঞপ্তি।
",1,193.0,0.0,0.0
20173637,414,"

দোয়ারাবাজারে গরুর খামারে আগুন
","সুনামগঞ্জের দোয়ারাবাজারে রাতে গরুর খামারে ভয়াবহ আগুনে ১০টি গরু পুড়ে মারা গেছে। এ ঘটনায় অগ্নিদগ্ধ তোফাজ্জল হোসাইনকে (৫০) সিলেটের একটি মেডিক্যালে চিকিৎসার জন্য পাঠানো হয়েছে। অগ্নিকাণ্ডে আনুমানিক ৮ লাখ টাকার ক্ষতি হয়েছে বলে জানা গেছে।গত রোববার রাত ১১টার দিকে উপজেলার নরসিংপুর ইউনিয়নের সুনাইত্যা গ্রামের আফতর আলীর পুত্র শমশের আলীর বাড়িতে এ ঘটনা ঘটে। স্থানীয়রা জানান, গত রোববার রাত ১১টার দিকে গরুর খামার তালাবদ্ধ করে ঘুমাতে যান শমশের আলী। এর ১০ মিনিট পর হঠাৎ খামারে আগুন দেখে প্রতিবেশীরা চিৎকার শুরু করে ও আগুন নিয়ন্ত্রণে আনে। এতে খামারে থাকা ১১টি গরুর মধ্যে একটি পুড়ে মারা যায়, একটি গরু জবাই করা হয় ও আটটি গরু দগ্ধ হয়। তবে আগুনের সূত্রপাত কিভাবে তা জানা যায়নি। স্থানীয় প্রশাসন ও পুলিশ ঘটনাস্থল পরিদর্শন করেছে।
 
",1,193.0,0.0,0.0
20171305,338,"

জামালপুর জেনারেল হাসপাতালে রোগীর মৃত্যু, চিকিৎসকের ওপর হামলা
","জামালপুর জেনারেল হাসপাতালে চিকিৎসকের অবহেলায় রোগীর মৃত্যুর অভিযোগ উঠেছে। এ ঘটনায় রোগীর স্বজনদের হামলায় আহত হয়েছে তিনজন ইনটার্ন চিকিৎসক। এছাড়াও পুরুষ মেডিসিন ওয়ার্ডের একটি কক্ষ ভাংচুর করেছে বিক্ষুব্ধ রোগীর স্বজনেরা।
সোমবার দিবাগত রাত সাড়ে ৪টার দিকে জামালপুর জেনারেল হাসপাতালের মেডিসিন ওয়ার্ডে এ ঘটনা ঘটে।
সংশ্লিষ্ট কর্তৃপক্ষ জানায়, রাত ৩টা ৫০ মিনিটের দিকে পৌর শহরের রশিদপুর এলাকার গুল মাহমুদ নামে একজন রোগীকে জরুরি বিভাগ থেকে ভর্তির জন্য পুরুষ মেডিসিন ওয়ার্ডে প্রেরণ করা হয়। ওই সময় পুরুষ মেডিসিন ওয়ার্ডের ইন্টার্ন চিকিৎসকরা মহিলা মেডিসিন ওয়ার্ডে একজন রোগীকে সেবা দিচ্ছিলেন। কিছুক্ষণ পর সেই চিকিৎসকরা পুরুষ মেডিসিন ওয়ার্ডে ফিরে এসে রোগী গুল মাহমুদকে মৃত ঘোষণা করেন। এরপরই গুল মাহমুদের স্বজনেরা তাদের ওপর হামলা চালায় এবং একটি কক্ষ ভাংচুর করে।
পুরুষ মেডিসিন ওয়ার্ডের প্রত্যক্ষদর্শীরা জানান, রাতে যখন রোগীটি আসে তখন সেহেরি খেতে গিয়েছিলেন চিকিৎসকরা। রোগীর ছেলেরা অনেক চিৎকার করার পরেও কোনো ডাক্তার না এলে পুরুষ মেডিসিনি ওয়ার্ডের ডিউটি ডাক্তারের রুম লাথি দিয়ে খুলে ভাংচুর করে। এর আগে, রোগীকে তার ছেলেরা পানি খাওয়ানোর পরই মারা যায়। এতে আরো উত্তেজিত হয়ে পড়ে রোগীর স্বজনরা। এরপরে ডাক্তার এলে ডাক্তারকে মারধর করে মৃত গুল মাহমুদের রোগীর দুই ছেলে।
হামলায় আহত ইনটার্ন চিকিৎসকরা হলেন, ডা: মঞ্জুরুল হাসান জীবন, ডা: ফাহমিদুল ইসলাম ফাহাদ এবং ডা: তুষার আহমেদ। হামলার পর থেকে দুই দফা দাবিতে অনির্দিষ্টকালের জন্য কর্ম বিরতির ডাক দিয়েছেন ইনটার্ন চিকিৎসকরা।
ইনটার্ন চিকিৎসক ডা: এম এ কাবী সিকান্দর আলম বলেন, সারাদেশে সকল হাসপাতালে চিকিৎসকের নিরাপত্তার জন্য নিরাপত্তা ফাঁড়ি স্থাপন এবং এ ঘটনায় দোষীদের গ্রেফতার ও বিচারের দাবিতে আমরা কর্মবিরতি করছি। আমাদের দাবি পূরণ না হওয়ায় পর্যন্ত আমাদের এই কর্মবিরতি চলবে। শুধু শুধু চিকিৎসকদের ওপর হামলা করবে এটা কখনো মেনে নেয়া যায় না।
এ ঘটনায় জামালপুর থানায় অভিযোগ দেয়ার পাশাপাশি রোগীদের দূর্ভোগ কমাতে কর্মবিরতি তুলে নেয়ার আশা ব্যক্ত করেছেন হাসপাতাল কর্তৃপক্ষ। আর দুপুরে গুল মাহমুদের লাশ স্বজনের কাছে হস্তান্তরের পর পুলিশ জানায় তদন্ত সাপেক্ষে প্রয়োজনীয় ব্যবস্থা গ্রহণ করবেন তারা।
জামালপুর জেনারেল হাসপাতালের সহকারী পরিচালক ডা: মাহফুজুর রহমান সোহান বলেন, ঘটনার পরে আমরা সদর থানায় একটি অভিযোগ দিয়েছি। পুলিশ প্রয়োজনীয় ব্যবস্থা গ্রহণ করবে। আর কর্ম বিরতির জন্য যদি কোনো দুর্ভোগ হয়। তাহলে আমি চিকিৎসকদের সাথে কথা বলে কর্মবিরতি তুলে নেয়ার ব্যবস্থা গ্রহণ করবো। যাতে রোগীদের কোনো দুর্ভোগ না হয়।
জামালপুর থানার অফিসার ইনচার্জ (ওসি) মুহাম্মদ মহব্বত কবির বলেন, ঘটনার পরপরই পুলিশ ঘটনাস্থল পরিদর্শন করে দু’পক্ষের সাথে কথা বলেছে । হাসপাতাল কর্তৃপক্ষের অভিযোগ পাওয়ার পর আমরা জিজ্ঞাসাবাদের জন্য রোগীর ছেলে হায়দারকে আটক করি এবং এরপর তাকে আমরা স্থানীয় কাউন্সিলরের জিম্মায় ছেড়ে দিয়েছি।
মুহাম্মদ মহব্বত কবির আরো বলেন,‘দুপুরে আমরা গুল মাহমুদের লাশ পরিবারের কাছে হস্তান্তর করেছি। পুরো ঘটনাটি তদন্ত করে প্রয়োজনীয় আইনগত ব্যবস্থা গ্রহন করা হবে।
",1,193.0,0.0,0.0
20171529,363,"

মাহমুদউল্লাহকে পেয়ে খুশি শান্ত, মিস করবেন সাকিবকে
","‘নেতৃত্ব’ শান্তর কাছে নতুন কিছু নয়, বিশ্বকাপেও নেতৃত্ব দেবার স্বাদ মিটেছে তার। তবে এবার দায়িত্বটা একটু বেশিই। আগে ভারপ্রাপ্ত হিসেবে অধিনায়কত্ব করলেও এবার স্বয়ংসম্পূর্ণ তিনি। শ্রীলঙ্কা সিরিজ দিয়েই শুরু হয়েছে তার পরীক্ষা। টি-টোয়েন্টিতে আশানুরূপ সাফল্য না এলেও ওয়ানডে সিরিজটা রাঙাতে চান শান্ত।
আগামীকাল (বুধবার) থেকে মাঠে গড়াচ্ছে শ্রীলঙ্কার বিপক্ষে তিন ম্যাচের ওয়ানডে সিরিজ। বন্দরনগরী চট্টগ্রামের জহুর আহমেদ চৌধুরী স্টেডিয়ামেই হবে সবগুলো ম্যাচ। বেলা ২টায় শুরু খেলা, দেড়টায় হবে টস।টি-টোয়েন্টি সিরিজে ভালো খেলেও সিরিজ জিততে না পারার আক্ষেপ রয়েছে বাংলাদেশের। সেই দুঃখ ঘুচাতে ওয়ানডে সিরিজটা নিজেদের করে নেয়ার বিকল্প নেই। ঘরের মাঠে খেলা হওয়ায় সুযোগটা একটু বেশিই। তাছাড়া সাকিব আল হাসান বাদে পূর্ণ শক্তির বাংলাদেশ দলটাই পাবেন শান্ত।
তবে খানিকটা দ্বিধা রয়েছে টপ অর্ডার নিয়ে। উপরের তিনটা পজিশন নিয়ে লড়াই করছেন পাঁচজন। যেখানে নাজমুল হোসেন শান্ত তিন নম্বরে ফিক্সড হওয়ায় বাকি চারজনের দু'জন কেবল পাবেন একাদশে সুযোগ। যেখানে নিয়মিত ওপেনার লিটন দাস ছাড়া আছেন তানজিদ তামিম, এনামুল হক বিজয় ও সৌম্য সরকার।
কেমন হবে একাদশ? জানতে চাওয়া হয়েছিল শান্তর কাছে। তবে সুকৌশলে প্রশ্নটা এড়িয়ে গেলেন তিনি। বললেন, ‘সবারই সুযোগ রয়েছে। যে ১৫ জন দলে আছে সবারই সুযোগ রয়েছে আগামী কালকের ম্যাচ খেলার। আমরা কালকে হয়তো সিদ্ধান্ত নেব কোন ১১ জন দলের জন্য ভালো হবে। কালকে সেরা ১১ জনই খেলবে।’
কোন পজিশনে খেলবেন তা নিয়ে আছে দ্বিধা থাকলেও সৌম্য সরকার যে খেলবেন তা অনেকটা নিশ্চিত। এই প্রসঙ্গে মঙ্গলবার ম্যাচ পূর্বক আনুষ্ঠানিক সংবাদ সম্মেলনে শান্ত বলেন, 'ব্যাটিং, বোলিং, ফিল্ডিং- সবকিছুতে সৌম্য থেকে শতভাগ চাই।’
ভবিষ্যতের আশায় বর্তমানকে বাজি লাগাতে চান না নাজমুল হোসেন শান্ত। প্রতিনিয়ত পরীক্ষা-নিরীক্ষার পক্ষপাতিত্ব নন নয়া অধিনায়ক। পরিকল্পনা অনুযায়ী দলকে এগিয়ে নিতে চান তিনি। যেখানে অভিজ্ঞ মুশফিক-মাহমুদউল্লাহকে পেলেও পাচ্ছেন না সাকিবকে। যা নিয়ে বেশ আক্ষেপ রয়েছে শান্তের।
তিনি বলেন, ‘গত সিরিজে খুব একটা অদলবদল হয়নি। রিয়াদ ভাই দলে যুক্ত হয়েছেন। এখন সাকিব ভাই নেই। দলের কম্বিনেশনে একটু এদিক-সেদিক করতে হয়। উনি থাকলে দল করাটা সহজ। এসব মাথায় রেখেই ব্যাটিং অর্ডার সাজাব। তবে আশা করব ব্যাটিং অর্ডারে খুব বেশি নাড়াচাড়া হবে না।’
আগামীকাল ১৩ মার্চ সিরিজের প্রথম ম্যাচ মাঠে গড়াবে। বাকি দুই ওয়ানডে ১৫ ও ১৮ মার্চ। সিরিজের সবকটি ম্যাচের ভেন্যুই চট্টগ্রামের জহুর আহমেদ চৌধুরী স্টেডিয়াম।
",1,193.0,0.0,0.0
20173630,413,"

সোনাইমুড়ীতে স্ত্রীকে নকল সরবরাহের দায়ে স্বামীর কারাদণ্ড 
","নোয়াখালীর সোনাইমুড়ীতে এসএসসি পরীক্ষায় স্ত্রীকে নকল সরবরাহের দায়ে স্বামীকে দুই বছরের কারাদণ্ড দিয়েছে ভ্রাম্যমাণ আদালত। গতকাল সোমবার দুপুর ১২টার দিকে উপজেলার সোনাইমুড়ী বালিকা উচ্চবিদ্যালয় কেন্দ্রে এ দণ্ড দেন উপজেলা কমিশনার (ভূমি) ও ভ্রাম্যমাণ আদালতের নির্বাহী ম্যাজিস্ট্রেট শাহিন মিয়া। বিকেলে তাকে নোয়াখালী কারাগারে পাঠানো হয়েছে।দণ্ডপ্রাপ্ত সাইফুল ইসলাম কুমিল্লার মনোহরগঞ্জ উপজেলার বিনয়নগর গ্রামের নুরুল আলমের ছেলে।সোনাইমুড়ী উপজেলা নির্বাহী কর্মকর্তা কানিজ ফাতেমা বলেন, এক যুবক তার স্ত্রীকে জানালা দিয়ে মোবাইল ফোন থেকে কল সরবরাহ করছিল। তখন পরীক্ষা কেন্দ্রে দায়িত্বে থাকা কর্মকর্তা তাৎক্ষণিক তার মোবাইল ফোনের মধ্যে থাকা পরীক্ষার উত্তরপত্র পায়। পরে অপরাধ স্বীকার করায় ভ্রাম্যমাণ আদালত তাকে দুই বছরের কারাদণ্ড দেয়।সোনাইমুড়ী থানার ওসি বখতিয়ার চৌধুরী বলেন, বিকেলে দণ্ডপ্রাপ্ত যুবককে জেলা কারাগারে পাঠানো হয়েছে।
 
",1,193.0,0.0,0.0
20173075,399,"

 দশমিনায় ডোবায় বিরল প্রজাতির মাছ
","পটুয়াখালীর দশমিনায় একটি ডোবায় বিরল প্রজাতির মাছ পাওয়া গেছে। মাছটির মাথা থেকে লেজ পর্যন্ত ডোরাকাটা দাগ রয়েছে। উপজেলার বাঁশবাড়িয়া ইউনিয়নের দক্ষিণ দাসপাড়া গ্রামের মৃত মনোরঞ্জন শীলের বড় ছেলে মিলন সোমবার দুপুরে বাড়ির পাশে একটি ডোবায় মাছ ধরতে নামলে তার জালে উঠে আসে বিরল প্রজাতির মাছটি। স্থানীয় লোকজন এর নাম দিয়েছেন টাইগার মাছ। মাছটি দেখতে বাড়ির আশপাশের লোকজন ভিড় জমায়। মাছটি মাথা থেকে লেজ পর্যন্ত প্রায় ৩৪ ইঞ্চি লাম্বা। ওজন প্রায় সাড়ে ৮০০ গ্রাম ।
মাছশিকারি মিলন চন্দ্র শীল জানান, ‘আমি বাড়ির পাশে ডোবায় মাছ ধরতে গেলে আমার জালে নাম না জানা এ মাছটি ওঠে। কিভাবে আর কোথা থেকে আসছে জানি না। তবে ডোবার পাশ দিয়ে খাল বয়ে গেছে। ওই খাল থেকে মাছটি ডোবায় আসতে পারে বলে ধারণা করা হচ্ছে।’ এ বিষয়ে উপজেলা মৎস্য কর্মকর্তা মো: মাহাবুব আলম তালুকদার বলেন, মাছটি সাকার মাউথ ক্যাট ফিস নামে পরিচিত। এর বৈজ্ঞানিক নাম হাইপোসটোমাস প্লিকোসপোমাস। মাছটি নদীতে বা খালে অবমুক্ত করে দেয়ার পরামর্শ দিয়েছেন এ মৎস্য কর্মকর্তা।
 
",1,193.0,0.0,0.0
20171330,341,"

লেবুর দাম নিয়ে প্রশ্ন বাণিজ্য প্রতিমন্ত্রীরও
","উৎপাদক পর্যায়ে ছয় থেকে সাত টাকায় লেবু বিক্রি হচ্ছে, আর এই লেবু ঢাকায় এসে ২০ টাকা হয় কেন, তা নিয়ে প্রশ্ন তুলেছেন বাণিজ্য প্রতিমন্ত্রী আহসানুল ইসলাম টিটু।
তিনি বলেন, সামাজিক মাধ্যমে ট্রল হচ্ছে, আগে কী সাপ্লাই চেইন ছিল না? আমি কখনোই বলিনি, সাপ্লাই চেইন ছিল না, ভ্যালু চেইন ছিল না। এই ভ্যাল্যু চেইনের উপকরণগুলোকে শক্তিশালী করতে হবে।
মঙ্গলবার (১২ মার্চ) দুপুরে বাণিজ্য মন্ত্রণালয়ের সম্মেলন কক্ষে বাংলাদেশ-জাপান ইকোনমিক পার্টনারশিপ এগ্রিমেন্ট (ইপিএ) যৌথ সংবাদ সম্মেলনে তিনি সাংবাদিকদের প্রশ্নের জবাবে তিনি এ কথা বলেন।
প্রতিমন্ত্রী আরো বলেন, এটাই ভ্যালু চেইন, সাপ্লাই চেইনে আরো উন্নত করার জায়গা। এটা কি পরিবহনের কারণে বাড়ছে, নাকি আরো কোনো বাধা বিপত্তি আছে? আর কোনো প্রতিবন্ধকতা আছে? আসার সময় স্বরাষ্ট্রমন্ত্রীর সাথে কথা বলে এসেছি, পরিবহনের জায়গাটা যাতে স্বচ্ছ থাকে।
তিনি বলেন, লেবু একটি মৌসুমি পণ্য। কৃষিপণ্যগুলো মৌসুমি হয়। আপনাদের বলেছি, আমাদের কিছু মৌসুমি পণ্য আছে। কৃষি বিপণন অধিদফতর নিয়ে আমি আজও কথা বলেছি। কৃষিমন্ত্রী, কৃষি সচিব ও জনপ্রশাসনের সাথে আজও কথা বলেছি, যাতে তারা সক্রিয় ভূমিকা পালন করে।
সাংবাদিকদের প্রশ্নে তিনি বলেন, বাজার চালে স্বস্তিতে আছে বলে আমি মনে করি। এক্ষেত্রে আমি কোনো অস্থিরতা পাইনি, আপনাদের কাছ থেকে কোনো অভিযোগও পাইনি।
তিনি বলেন, তেলের মূল্য ১৭৩ টাকা থেকে ১৬৩ টাকা আমরা নির্ধারণ করে দিয়েছি। খোলা বাজারে ১৪৯ টাকায় তেল বিক্রি হচ্ছে। বাজারে যাতে সরবরাহ ঠিক থাকে, সেটা আমরা নিশ্চিত করছি।
প্রতিমন্ত্রী বলেন, বাজারে চিনি, ডালসহ কোনো নিত্যপ্রয়োজনীয় জিনিসের কোনো স্বল্পতা কিংবা সংকট নেই। কাজেই এটিকে আমি অবশ্যই স্বস্তি বলব।
আহসানুল ইসলাম বলেন, বাণিজ্য মন্ত্রণালয়ের তিনটি কাজ। শুল্ক নিয়ন্ত্রণের মাধ্যমে আমদানি পণ্যের বাজারে বিতরণ নিশ্চিত করা। পণ্য আমদানি কিংবা উৎপাদনও আমাদের কাজ না। শিল্প মন্ত্রণালয়ের অধীন যেসব পণ্য এখানে উৎপাদিত হচ্ছে, যেমন তেল, চিনিসহ অন্যান্য জিনিস, সেগুলোর বাজারে সরবরাহ যাতে মসৃণ থাকে।
প্রতিমন্ত্রী আরো বলেন, কৃষি উৎপাদিত পণ্য কৃষি বিপণন বিভাগ দেখে। আমরা বাজার তদারকি করি। বাজার তদারকি করে আমরা যেটা নিশ্চিত করার চেষ্টা করছি, অনেকেই আমাদের বাজারে যাওয়াটা লম্ফঝম্প মনে করছেন। কেউ মনে করছেন, নতুন আসছেন শিখতে, শিক্ষানবিশ হিসেবে দেখছেন। আমরা এই সমালোচনাকে গুরুত্ব দিই না, আমরা নিজেদের চেষ্টার বিষয়টি দেখি।সূত্র : ইউএনবি
",1,193.0,0.0,0.0
20173081,400,"

ছুটি নিয়ে শিক্ষকরা বিদেশে ক্ষতিগ্রস্ত হচ্ছে শিক্ষার্থীরা 
","শিক্ষকরা ছুটি নিয়ে দীর্ঘসময় বিদেশে থাকায় দেশের শিক্ষাব্যবস্থায় সঙ্কট বাড়ছে বলে মন্তব্য করেছেন বিশ্ববিদ্যালয় মঞ্জুরি কমিশনের (ইউজিসি) চেয়ারম্যান (অতিরিক্ত দায়িত্ব) অধ্যাপক ড. মুহাম্মদ আলমগীর। তিনি বলেন, পিএইচডি ডিগ্রি অর্জনে শিক্ষকদের একটি বড় অংশ শিক্ষাছুটি নিয়ে দেশের বাইরে চলে যাচ্ছেন। অনেকে আবার দেশে ফিরছেন না। এতে শিক্ষার্থীরা ক্ষতিগ্রস্ত হচ্ছে এবং শিক্ষায় বড় সঙ্কট তৈরি হচ্ছে।
পেনসিলভেনিয়া স্টেট ইউনিভার্সিটির ডিস্টিংগুইশড প্রফেসর ইমেরিটাস এবং ব্র্যাক বিশ্ববিদ্যালয়ের সাবেক ভিসি সৈয়দ সাদ আন্দালিবের সাথে মতবিনিময় সভায় তিনি এ কথা বলেন। গতকাল সোমবার ইউজিসিতে এ সভা অনুষ্ঠিত হয়। উচ্চশিক্ষার কাক্সিক্ষত পরিবর্তনে রাজনৈতিক অঙ্গীকারের সঠিক বাস্তবায়ন ও সদিচ্ছা প্রয়োজন উল্লেখ করে ড. মুহাম্মদ আলমগীর বলেন, শিক্ষাক্ষেত্রে সঙ্কট রয়েছে। প্রাথমিক থেকে উচ্চশিক্ষার সব ধারার সাথে সমন্বয় করা প্রয়োজন। বিশ্ববিদ্যালয়গুলোকে শিক্ষা, গবেষণা ও সেবা ধারায় ভাগ করা গেলে শিক্ষার গুণগত মান বাড়বে। এটি করতে হলে রাজনৈতিক অঙ্গীকার এবং সংশ্লিষ্ট বাস্তবায়নকারী প্রতিষ্ঠানগুলোকে স্বাধীনভাবে কাজ করার সুযোগ দেয়া প্রয়োজন।
ইউজিসি চেয়ারম্যান বলেন, দেশের বিশ্ববিদ্যালয়ে শিক্ষক নিয়োগে পিএইচডি ডিগ্রিধারীদের অগ্রাধিকার দেয়া উচিত। বিশ্ববিদ্যালয়ের শিক্ষা ও গবেষণায় এসব শিক্ষকরা বেশি অবদান রাখতে পারেন এবং শিক্ষার্থীরা তাদের কাছ থেকে নানাভাবে উপকৃত হয়। মতবিনিময় সভায় ইউজিসি সদস্য অধ্যাপক ড. মো: সাজ্জাদ হোসেন, অধ্যাপক ড. হাসিনা খান, ইউজিসি সচিব ড. ফেরদৌস জামান, গবেষণা সহায়তা ও প্রকাশনা বিভাগের পরিচালক মো: ফখরুল ইসলাম, একই বিভাগের অতিরিক্ত পরিচালক নাহিদ সুলতানা ও মো: শাহীন সিরাজ উপস্থিত ছিলেন।
 
",1,193.0,0.0,0.0
20171528,362,"

জিম্মিদের ওপর যৌন সহিংসতায় ইসরাইলের হামলা বৈধতা দেয় না : জাতিসঙ্ঘ দূত
","সংঘাতের সময় যৌন সহিংসতার বিষয় তুলে ধরে জাতিসঙ্ঘের দূত ইসরাইলকে সতর্ক করে বলেছেন, ৭ অক্টোবর দক্ষিণ ইসরাইলে হামাসের হামলার সময় অপহৃত হওয়া জিম্মিরা যৌন সহিংসতার শিকার হয়েছিলেন এমন ‘স্পষ্ট ও বিশ্বাসযোগ্য তথ্য’ পাওয়া গেলেও পরবর্তীকালে চালিয়ে যাওয়া হামলাকে এটি বৈধতা দেয় না।
সোমবার প্রমিলা প্যাটেন জাতিসঙ্ঘের নিরাপত্তা পরিষদে বলেন, গাজার ফিলিস্তিনি বেসামরিক নাগরিকদের অকথ্য দুর্ভোগের অবসান ঘটাতে এবং সমস্ত জিম্মিদের অবিলম্বে নিঃশর্ত মুক্তির জন্য একটি মানবিক যুদ্ধবিরতি নৈতিকভাবে অপরিহার্য।
এ সময় অধিবেশনে ইসরাইলের প্রধানমন্ত্রীও উপস্থিত ছিলেন।
প্রমিলা আরো বলেন, ‘হামলা চালিয়ে যাওয়া, কোনোভাবেই, তাদের রক্ষা করতে পারে না। এটি যৌন সহিংসতাসহ আরো বিভিন্ন ধরনের সহিংসতার ঝুঁকির পথ তৈরি করে দেয়।’
ইসরাইলের আহ্বানে মার্কিন যুক্তরাষ্ট্র, যুক্তরাজ্য ও ফ্রান্সের ডাকা এক কাউন্সিলের বৈঠকে প্যাটেন তার সাম্প্রতিক প্রতিবেদন তুলে ধরেন। যেখানে জানা যায়, ৭ অক্টোবর ইসরাইলে হামলাকালে হামাস ধর্ষণ, যৌন নির্যাতন এবং নারীদের বিরুদ্ধে অন্যান্য নিষ্ঠুর ও অমানবিক কাজ করেছে এমন প্রমাণ মিলেছে। এ সময় প্রায় ১ হাজার ২০০ মানুষ নিহত ও ২৫০ জনকে জিম্মি করা হয়।
এখনো ১৩৪ জিম্মি বন্দি এবং গাজার ২ মিলিয়নেরও বেশি বেসামরিক নাগরিক অসহায় অবস্থায় রয়েছে। তাদের স্বার্থে এখনই যুদ্ধবিরতি হওয়া উচিত।
গাজার স্বাস্থ্য মন্ত্রণালয় জানিয়েছে, হামাসের বিরুদ্ধে ইসরাইলের চলমান আক্রমণে ৩০ হাজারেরও বেশি মানুষ নিহত হয়েছে, যাদের মধ্যে দুই-তৃতীয়াংশই নারী ও শিশু।
ইসরাইলের পররাষ্ট্রমন্ত্রী ইসরায়েল কাটজ বলেছেন, ইসরায়েলি সমাজকে প্রতিরোধ ও ভয় দেখানোর জন্য হামাসের মানবতাবিরোধী অপরাধের বিরুদ্ধে যতটা সম্ভব উচ্চস্বরে প্রতিবাদ জানাতে তিনি পরিষদে এসেছিলেন।
হামাসের কর্মকাণ্ডের নিন্দা জানাতে ৭ অক্টোবর থেকে ৪০টিরও বেশি বৈঠকে নিরাপত্তা পরিষদের ব্যর্থতার কঠোর সমালোচনা করে তিনি বলেন, ‘জাতিসঙ্ঘের সবচেয়ে শক্তিশালী সংস্থার উচিত চরমপন্থী গোষ্ঠীটিকে একটি সন্ত্রাসী সংগঠন ঘোষণা করা এবং অবিলম্বে জিম্মিদের মুক্তি দেয়ার জন্য চাপ দেয়া।’
সোমবার মুসলমানদের পবিত্র রমজান মাস শুরু হয়েছে উল্লেখ করে কাটজ রমজানের শুভেচ্ছা জানান। তিনি বলেন, ‘আমাকে আমাদের মুসলিম ভাইদের শুভেচ্ছা জানাতে সুযোগ দিন।’
কাটজ বলেন, হামাস মুসলিম বিশ্বের পক্ষে কথা বলছে না। মুসলিম ধর্মের নামে যে যৌন সহিংস অপরাধ তারা করেছে এর নিন্দা জানানো উচিৎ।
কাউন্সিলে জাতিসঙ্ঘের ফিলিস্তিনি রাষ্ট্রদূত রিয়াদ মনসুর বলেন, ‘সারা বিশ্বের মুসলমানরা রমজান পালন করছে কিন্তু গাজার সর্বত্র মৃত্যু ও দুর্ভোগ। খাদ্য ও আশা কোথাও পাওয়া যাবে না।’
তিনি কাউন্সিলকে বলেন, ইসরায়েলের প্রধানমন্ত্রী বেঞ্জামিন নেতানিয়াহু যুদ্ধবিরতি চান না কারণ তার ‘রাজনৈতিকভাবে বেঁচে থাকার জন্য আক্রমণ চালিয়ে যেতে হবে।’
তিনি বলেন, গাজাকে বসবাসের অযোগ্য করে দিয়ে আমাদের জনগণকে জোরপূর্বক বাস্তুচ্যুত করে রাখা ইসরাইলের উদ্দেশ্য।
প্যাটেনের প্রতিবেদনে এক সপ্তাহের মধ্যে সভা ডেকে নিরাপত্তা পরিষদ যে ‘নজিরবিহীন’ প্রতিক্রিয়া দেখিয়েছে, ফিলিস্তিনি নারী-পুরুষদের ওপর যৌন নিপীড়নের প্রতিবেদনেও সমানভাবে প্রতিক্রিয়া জানাবে বলে আশা প্রকাশ করেন তিনি।
প্যাটেনের মূল সুপারিশ হলো হামাসের বিরুদ্ধে আনা অভিযোগের পূর্ণাঙ্গ তদন্ত করতে জাতিসঙ্ঘের মানবাধিকার প্রধান এবং স্বাধীন আন্তর্জাতিক কমিশনকে ইসরায়েল ও ফিলিস্তিনি ভূখণ্ডে প্রবেশাধিকার দিতে ইসরাইলকে উৎসাহিত করা।
ফিলিস্তিনিরা এই তদন্তকে স্বাগত জানাবে উল্লেখ করে মনসুর ইসরাইলকেও তদন্তে স্বাগত জানানোর আহ্বান জানান। ফিলিস্তিনিদের দুর্দশা নিজ চোখে প্রত্যক্ষ করতে প্যাটেনকে গাজা পরিদর্শন করতে আমন্ত্রণ জানান তিনি।
বৈঠকে প্যাটেন কাউন্সিলকে বলেন, পশ্চিম তীরে তিনি ধর্ষণের কোনো তথ্য না পেলেও ফিলিস্তিনি নারী-পুরুষ আটকের সময় যৌন সহিংসতার শিকার হয়েছিলেন বলে জানতে পেরেছেন।
প্রতিবেদনগুলো ইসরাইলের কর্তৃপক্ষের কাছে উত্থাপন করেছেন জানিয়ে প্যাটেন বলেন, এসব কাজ প্রতিরোধের জন্য যারা তথ্য দিয়েছিলেন তারা অন্যান্য অভিযোগ লঙ্ঘনের তদন্ত করতেও ইঙ্গিত দিয়েছেন।
তিনি হতাশা প্রকাশ করে বলেন, কিছু ‘রাজনৈতিক অভিনেতা’র দেয়া প্রতিবেদনের তাৎক্ষণিক প্রতিক্রিয়ায় সেসব অভিযোগগুলোর তদন্তের অনুমতি ছিল না বরং সামাজিক যোগাযোগমাধ্যম ব্যবহার করে সরাসরি প্রত্যাখান জানিয়েছিলেন তারা।
সূত্র : ইউএনবি
",1,193.0,0.0,0.0
20171370,343,"

ধামরাইয়ে অটোরিকশার চাপায় প্রাণ গেল ৭ বছরের শিশুর
","ঢাকার ধামরাইয়ের ইয়াহিয়া (৭) নামে এক শিশু বোনের সাথে স্কুল থেকে বাড়ি ফেরার পথে অটোরিকশার নিচে চাপা পড়ে নিহত হয়েছে। মঙ্গলবার এ দুর্ঘটনা ঘটে।
নিহত ইয়াহিয়া সোমভাগ ইউনিয়নের চাপিল গ্রামের ইমারত হোসেনের ছেলে ও চাপিল সরকারি প্রাথমিক বিদ্যালয়ের প্রথম শ্রেণির ছাত্র ছিল।
স্থানীয়রা জানান, ইয়াহিয়া এ বছর ওই প্রাথমিক বিদ্যালয়ে ভর্তি হয় এবং প্রতিদিন তার বোন তায়েবার সাথে স্কুলে যায়। মঙ্গলবার স্কুলের ক্লাস শেষ করে বোনের সাথে বাড়ি ফিরছিল। হঠাৎ একটি অটোরিকশা তার গায়ের ওপর উঠিয়ে দেয়। এতে সে গুরুতর আহত হয়। এলাকাবাসী তাকে উদ্ধার করে হাসপাতালে নেয়ার পথেই তার মৃত্যু হয়। 
",1,193.0,0.0,0.0
20171372,344,"

দুনিয়ার জেলখানা মুমিনের পাক সাফ হওয়ার জায়গা : জামায়াত আমির
","দুনিয়ার জীবনে জেল জুলুম হলো মুমিনের পাক সাফ হওয়ার জায়গা বলে মন্তব্য করেছেন বাংলাদেশ জামায়াতে ইসলামীর আমির ডা. শফিকুর রহমান।
মঙ্গলবার (১২ মার্চ) বরিশাল অঞ্চলের মহানগর ও জেলা দায়িত্বশীলদের সাথে মতবিনিময়কালে তিনি এ কথা বলেন।
জালিমদের ব্যাপারে তিনি বলেন, যত বেশি জুলুম করবে কেয়ামতের দিন তাদেরকে ততখানি জুলুমের বদলা দিতে হবে, তখন তারা কঠিন সময়ের মুখোমুখি হবে।
তিনি আরো বলেন, কেন্দ্র থেকে প্রেরিত রমাদানের চিঠিতে নির্দেশিত বিষয়গুলো অধ্যয়ন ও সে অনুযায়ী আমল করা দরকার। আমরা আমাদের সকল মুনাজাতে দেশ-বিদেশের মজলুম মানবতার জন্য দুআ করবো। আমাদের ওপর চাপিয়ে দেয়া এই জুলুম আমাদের কর্মের ফল। নব্বই ভাগ মুসলমানের এই দেশে ইসলামের অনুশাসন না থাকা এবং আল্লাহর প্রতি আনুগত্যহীনতাই আমাদের দুর্ভাগ্যের কারণ। তাই মানুষকে দ্বীনের দিকে আহ্বান জানানো ও দ্বীন কায়েমের লক্ষ্যে জানমাল দিয়ে চেষ্টা করা আমাদের দায়িত্ব। আল্লাহর সন্তুষ্টির জন্য আমরা জান ও মালের যে অংশ ব্যয় করবো তাই শুধু নিজের জন্য অবশিষ্ট থাকবে। দ্বীন কায়েমের আন্দোলনে আল্লাহ তায়ালা যেন আমাদের কাপুরুষতার নাপাকি ও হঠকারিতার ফেতনা থেকে হেফাজত করেন।
কেন্দ্রীয় সহকারী সেক্রেটারি জেনারেল অ্যাডভোকেট মুয়াযয্ম হোসাইন হেলালের সভাপতিত্বে অনুষ্ঠানে বিশেষ অতিথি হিসেবে উপস্থিত ছিলেন সহকারী সেক্রেটারি জেনারেল অ্যাডভোকেট এহসানুল মাহবুব জুবায়ের। এছাড়া আরো উপস্থিত ছিলেন কেন্দ্রীয় কর্ম পরিষদ সদস্য ও বরিশাল মহানগরী আমির অধ্যক্ষ জহির উদ্দিন মু. বাবরসহ সকল জেলা আমির ও সেক্রেটারিবৃন্দ।
",1,193.0,0.0,0.0
20171378,346,"

নিষেধাজ্ঞার জবাবে ঢাবিতে প্রতিবাদী গণ-ইফতার
","শাহজালাল বিজ্ঞান ও প্রযুক্তি বিশ্ববিদ্যালয় (শাবিপ্রবি) ও নোয়াখালী বিজ্ঞান ও প্রযুক্তি বিশ্ববিদ্যালয়ে (নোবিপ্রবি) ইফতার পার্টিতে নিষেধাজ্ঞা দেয়ার প্রতিবাদে গণ-ইফতার কর্মসূচি পালন করেছে ঢাকা বিশ্ববিদ্যালয়ের শিক্ষার্থীরা।
মঙ্গলবার (১২ মার্চ) ঢাকা বিশ্ববিদ্যালয়ের ছাত্র শিক্ষক কেন্দ্রের (টিএসসি) পায়রা চত্বরে এই গণ-ইফতার আয়োজন করা হয়। এতে বিশ্ববিদ্যালয়ের বিভিন্ন বিভাগ, অনুষদ ও ইন্সটিটিউটের কয়েক শ’ শিক্ষার্থী অংশ নেয়।
শিক্ষার্থীরা আসরের নামাজের পর থেকেই একে একে জড় হতে থাকে। এরপর স্বতঃস্ফূর্ত অংশগ্রহণে কুরআন তিলাওয়াত, হামদ-নাত ও ইসলামি বিভিন্ন পরিবেশনা করতে থাকে। এরপর তারা ইফতার পার্টিতে নিষেধাজ্ঞার জবাবে বিভিন্ন বক্তব্য প্রদান করেন।
বক্তব্যে সমাজবিজ্ঞান বিভাগের শিক্ষার্থী নাহিদ হাসান বলেন, বাংলাদেশের মুসলমানদের হাজার বছরের ঐতিহ্য রোজা রাখা, ইফতার করা। কোনো একটা গোষ্ঠী চক্রান্ত করে মুসলমানদের সংস্কৃতিতে হস্তক্ষেপের চেষ্টা করছে। আমাদের এই অপশক্তিদের জবাব দিতে হবে। ধর্মীয় আবেগের বাইরে গিয়ে রাজনৈতিকভাবে তাদের মোকাবেলা করতে হবে। এর জববে সারাদেশে গণসচেতনতা তৈরীর বিকল্প নেই।
শিক্ষার্থী হাসিব আল ইসলাম বলেন, বিশ্ববিদ্যালয় কর্তৃপক্ষগুলো কারো প্রেসক্রিপশনে ক্যাম্পাসে ইফতার পার্টি বন্ধের সিদ্ধান্ত নিবে আর এই দেশের ধর্মপ্রাণ মুসলিমরা সেটা সহ্য করবে এটা ভাবা বোকামি। তার প্রমাণ আজকের এই গণ ইফতার কর্মসূচি। সেই সব কূচক্রীরা তাকিয়ে দেখুক এখানে কত শিক্ষার্থী সমবেত হয়ে ইফতার করছে।
শাওন মাহমুদ বলেন, শুধু ঢাকা বিশ্ববিদ্যালয় নয়। বাংলাদেশের বড় বড় প্রায় সব ক্যাম্পাসেই আজকে প্রতিবাদী ইফতার অনুষ্ঠিত হচ্ছে। বাংলাদেশ থেকে চাইলেই মুসলমানদের সংস্কৃতিকে স্তব্ধ করে দেয়া যায় না। এ দেশের মানুষ, এ দেশের ধর্মপ্রাণ মুসলমান তা হতে দেবে না। এরকম গণ-ইফতারের আয়োজন আমরা এখন থেকে আরো বেশি বেশি করব।
",1,193.0,0.0,0.0
20173666,417,"

ইউক্রেনে ম্যাক্রোঁর সফর স্থগিত 
","আবার ইউক্রেন সফর স্থগিত করেছেন ফ্রান্সের প্রেসিডেন্ট ইমানুয়েল ম্যাক্রোঁ। এ নিয়ে টানা তৃতীয়বার রুশ আগ্রাসনের অধীনে থাকা দেশটিতে সফর স্থগিত করলেন তিনি। যদিও সামনের কয়েক সপ্তাহের মধ্যেই এই সফর অনুষ্ঠিত হতে পারে বলে জানানো হয়েছে। ইউক্রেনে প্রেসিডেন্ট ইমানুয়েল ম্যাক্রোঁর সফর আগামী কয়েক সপ্তাহের মধ্যে অনুষ্ঠিত হবে বলে ফরাসি প্রেসিডেন্সি রোববার জানিয়েছে। চলতি বছরের ফেব্রুয়ারি মাস থেকে তৃতীয়বারের মতো পূর্ব ইউরোপের এই দেশটিতে পরিকল্পিত সফর স্থগিত করার পর ফরাসি প্রেসিডেন্সি এ কথা জানাল।
প্রেসিডেন্ট ম্যাক্রোঁ এর আগে ফেব্রুয়ারিতে প্রাথমিকভাবে বলেছিলেন, তিনি প্রেসিডেন্ট ভলোদিমির জেলেনস্কির সাথে দ্বিপক্ষীয় নিরাপত্তা চুক্তি স্বাক্ষর করতে ইউক্রেনে যাওয়ার পরিকল্পনা করছেন। তবে জেলেনস্কি সেসময় চুক্তিটি সম্পন্ন করতে প্যারিসে যাওয়ায় কিয়েভে ম্যাক্রোঁর সফরটি স্থগিত করা হয়েছিল। কূটনীতিকরা বলেছেন, এরপর মার্চের শুরুতে ম্যাক্রোঁর কিয়েভ সফরের দ্বিতীয় তারিখের পরিকল্পনা করা হয়েছিল। তবে পরে সেটিও পিছিয়ে এই সপ্তাহের শেষের দিকে নির্ধারণ করা হয়। শেষ পর্যন্ত তৃতীয়বারের মতো ইউক্রেন সফর স্থগিত করা হলো।
রোববার ফ্রান্সের প্রেসিডেন্ট ইমানুয়েল ম্যাক্রোঁ এবং ইউক্রেনের প্রেসিডেন্ট ভলোদিমির জেলেনস্কি ফোনে কথা বলেন। এরপর ফ্রান্সের প্রেসিডেন্সি জানায়, ‘দুই রাষ্ট্রপ্রধান নিজেদের মধ্যে ঘনিষ্ঠ যোগাযোগে থাকতে সম্মত হয়েছেন, বিশেষ করে প্রেসিডেন্ট ম্যাক্রোঁর ইউক্রেন সফরের বিষয়ে... এটি আগামী কয়েক সপ্তাহের মধ্যে হবে।’ সম্প্রতি গ্রিসের প্রধানমন্ত্রীকে সাথে নিয়ে ইউক্রেনের ওডেসায় গিয়েছিলেন প্রেসিডেন্ট ভলোদিমির জেলেনস্কি। যুদ্ধে ওই অঞ্চলের অবস্থা দেখাতেই তিনি সেখানে গ্রিসের প্রধানমন্ত্রীকে নিয়ে গিয়েছিলেন।
তাদের গাড়ির কনভয়ের মাত্র ৫০০ মিটার দূরে মিসাইল হামলা চালায় রাশিয়া। ইউক্রেনের অভিযোগ, জেলেনস্কি এবং গ্রিসের প্রধানমন্ত্রীকে হত্যা করতেই এই আক্রমণ চালানো হয়। কিন্তু রাশিয়া তা অস্বীকার করে। মূলত এরপরই ইউক্রেনে ফরাসি প্রেসিডেন্টের সফর স্থগিত করার ঘোষণা দেয়া হলো। সফরের সময় প্রেসিডেন্ট ম্যাক্রোঁরও ওডেসা সফরে যাওয়ার কথা ছিল।ম্যাক্রোঁ সাম্প্রতিক সপ্তাহগুলোতে রাশিয়ার বিরুদ্ধে আরো কঠোর অবস্থান গ্রহণ করেছেন এবং ফ্রান্স ও ইউরোপের প্রতি মস্কো আর আগ্রাসী হয়েছে বলে অভিযোগ তুলেছেন। একই সাথে মস্কোকে পরাজিত করতে হবে বলেও দৃঢ়ভাবে জানিয়েছেন তিনি। ফরাসি এই প্রেসিডেন্ট ইউক্রেনকে সাহায্য করার জন্য ইউরোপীয় মিত্রদের আরও জরুরিভাবে কাজ করার আহ্বান জানিয়েছেন এবং ইউক্রেনে পশ্চিমা সৈন্য পাঠানোর ধারণাকে উড়িয়ে দেয়া উচিত নয় বলেও মন্তব্য করেছেন।
",1,193.0,0.0,0.0
20171500,358,"

ছিনতাই হওয়া বাংলাদেশী জাহাজের নাবিকদের পরিচয় মিলেছে
","ভারত মহাসাগরে সোমালিয়ার জলদস্যুদের কবলে পড়া বাংলাদেশী জাহাজ ‍‍এমভি আবদুল্লাহর পণবন্দী ২৩ নাবিকের ১১ জনই চট্টগ্রামের বাসিন্দা বলে জানিয়েছে জাহাজটির মালিকের প্রতিষ্ঠান চট্টগ্রামের শিল্প গ্রুপ কেএসআরএম কর্তৃপক্ষ।
কেএসআরএমের কর্মকর্তারা জানান, জাহাজটি আফ্রিকার দেশ মোজাম্বিকের মাপুতো বন্দর থেকে কয়লা নিয়ে সংযুক্ত আরব আমিরাতের আল হামরিয়া বন্দরের উদ্দেশে যাচ্ছিল। যাত্রাপথে ভারত মহাসাগরে জলদস্যুরা জাহাজের দখল নেয়।
পণবন্দী নাবিকরা সুস্থ আছেন জানিয়ে প্রতিষ্ঠানটির পক্ষ থেকে বলা হয়, জলদস্যুর কবল থেকে জাহাজ ও নাবিকদের মুক্ত করে ফিরিয়ে আনার চেষ্টা চলছে। জাহাজটির ২৩ নাবিকের মধ্যে ১১ জনই চট্টগ্রামের বাসিন্দা।
কেএসআরএম-এর মিডিয়া উপদেষ্টা মিজানুল ইসলাম বলেন, ‘আমাদের জাহাজটি ভারত মহাসাগরে জলদস্যুদের কবলে পড়েছে বলে জানতে পেরেছি। জলদস্যুরা জাহাজটির নিয়ন্ত্রণ নিয়েছে। তবে পণবন্দী ২৩ ক্রুর সবাই জাহাজের কেবিনে নিরাপদে আছেন। তাদের সাথে যোগাযোগের চেষ্টা করা হচ্ছে।’
পণবন্দী হওয়া ক্রুরা হলেন- ক্যাপ্টেন মোহাম্মদ আব্দুর রশিদ, চিফ অফিসার মোহাম্মদ আতিকুল্লাহ খান, সেকেন্ড অফিসার মাজহারুল ইসলাম চৌধুরী, থার্ড অফিসার মো: তারেকুল ইসলাম, ডেক ক্যাডেট মো: সাব্বির হোসেন, প্রধান প্রকৌশলী এএসএম সাইদুজ্জামান, দ্বিতীয় প্রকৌশলী মো: তৌফিকুল ইসলাম, তৃতীয় প্রকৌশলী মো: রোকন উদ্দিন, চতুর্থ প্রকৌশলী তানভীর আহমদ, ইঞ্জিন ক্যাডেট আইয়ুব খান, ইলেক্ট্রিশিয়ান ইব্রাহিম খলিল উল্লাহ, এবি মো: আনোয়ারুল হক, এবি মো: আসিফুর রহমান, এবি সাজ্জাদ হোসেন, ওএস জয় মাহমুদ, ওএস মো: নাজমুল হক, ওএস আইনুল হক, অয়েলার মোহাম্মদ শামসউদ্দিন, মো: আলী হোসেন, ফায়ারম্যান মোশারফ হোসেন শাকিল, চিফ কুক মো: শফিকুল ইসলাম, জিএস মো: নূর উদ্দিন ও ফিটার মো: সালেহ আহমেদ। তাদের মধ্যে ১১ জন চট্টগ্রামের বলে জানা গেছে।
গোল্ডেন হক নামে পরিচিত এমভি আবদুল্লাহ গত বছর কেএসআরএম গ্রুপের মালিকানায় আসে। পণবন্দী জাহাজটিসহ কেএসআরএম গ্রুপের মোট ২৩টি জাহাজ বিভিন্ন আন্তর্জাতিক রুটে চলাচল করছে।
উল্লেখ্য, ২০১১ সালে একই মালিকের ‘এমভি জাহান মনি’ নামের আরেকটি জাহাজ পণবন্দী করেছিল সোমালিয়ান জলদস্যুরা। ওই সময় মুক্তিপণ দিয়ে জাহাজটি মুক্ত করা হয়।সূত্র : ইউএনবি
",1,193.0,0.0,0.0
20173613,411,"

চুনারুঘাটে বিশ্বসেরা হাফেজ বশিরকে সংবর্ধনা দিলেন ব্যারিস্টার সুমন
","বিশ্বের ৮০টি দেশকে হারিয়ে ইরানে কুরআন প্রতিযোগিতায় প্রথম স্থান অর্জন করা বাংলাদেশের হাফেজ বশির আহমেদকে সংবর্ধনা দিয়েছেন হবিগঞ্জ-৪ আসনের সংসদ সদস্য ব্যারিস্টার সৈয়দ সায়েদুল হক সুমন। রোববার এরশাদ-আম্বিয়া ফাউন্ডেশনের উদ্যোগে চুনারুঘাট ডিসিপি হাইস্কুল মাঠে জনসভায় সংবর্ধনা দেয়া হয়। এ সময় হাফেজ বশির বলেন, আলহামদুলিল্লাহ, হবিগঞ্জবাসীর দোয়ায় আমি ইরানে কুরআন প্রতিযোগিতায় প্রথম স্থান অর্জন করেছি। হাফেজদের সম্মানিত করার উদ্যোগ নেয়ায় সবাইকে ধন্যবাদ জানাই।
প্রধান অতিথির বক্তব্যে ব্যারিস্টার সুমন বলেন, হাফেজ বশির আহমেদ বাংলাদেশকে সম্মানিত করায় তাকে সম্মানিত করা হচ্ছে। এই ধারা অব্যাহত রাখলে হাফেজরা আরো অনুপ্রাণিত হবেন। বাংলাদেশের শিক্ষাব্যবস্থা উন্নত হবে, দেশের সম্মান বাড়বে। চুনারুঘাট জামেয়া ইসলামিয়া মাদরাসার মুহতামিম মাওলানা জহুর আলীর সভাপতিত্বে অনুষ্ঠানে বিশেষ অতিথি ছিলেন হবিগঞ্জের পুলিশ সুপার আক্তার হোসেন, মাওলানা হাফিজুর রহমান সিদ্দিকী, কারী শুয়াইব আহমদ আশ্রাফী। উপস্থিত ছিলেন চুনারুঘাট উপজেলা ভাইস চেয়ারম্যান লুৎফুর রহমান, ওসি হিল্লোল রায়সহ অনেকে।
",1,193.0,0.0,0.0
20171413,349,"

সিংগাইরে কহেল হত্যার ঘটনায় মামলা, ভাতিজা গ্রেফতার
","মানিকগঞ্জের সিংগাইর উপজেলার জামির্ত্তা ইউনিয়নের মধুরচর গ্রামে কহেল মুন্সি (৬৫) হত্যায় সাতজনের বিরুদ্ধে মামলা হয়েছে। এ ঘটনায় নিহতের ভাতিজা হ্নদয় মুন্সিকে গ্রেফতার করেছে পুলিশ।
মঙ্গলবার (১২ মার্চ) নিহতের মেয়ে কবরী আক্তার থানায় এ মামলাটি করেন।
মামলার আসামিরা হলেন নিহতের ভাতিজা হ্নদয় মুন্সি (২৩), ভাই ইসলাম মুন্সি (৬৭), ভাবি কুলসুম (৫৫), ভাতিজি রোজিনা (৩৫), নাতনি কনা (১৯) ও একই গ্রামের জরিনা আক্তার (৩৫) এবং আলেয়া বেগমসহ (৫৫) অজ্ঞাত আরো দুই থেকে তিনজন।
মঙ্গলবার দুপুরে হ্নদয় মুন্সিকে গ্রেফতারের বিষয়টি নিশ্চিত করেছেন সিংগাইর থানার পুলিশ পরিদর্শক (তদন্ত) শেখ মো: আবু হানিফ।
তিনি বলেন, প্রাথমিকভাবে জিজ্ঞাসাবাদে গ্রেফতার হওয়া আসামি হত্যার দায় স্বীকার করেছে। তাকে স্বীকারোক্তিমূলক জবানবন্দির জন্য আদালতে পাঠানো হয়েছে।
এদিকে, কহেল মুন্সির হত্যার ঘটনায় পুলিশ এজাহারভুক্ত আসামিদের তিন আত্নীয় খাদেম আলী, চায়না আক্তার ও মহসিনকে আটক করেন। পরে জিজ্ঞাসাবাদ শেষে তাদেরকে ছেড়ে দেয়া হয়েছে বলে জানান থানার ভারপ্রাপ্ত কর্মকর্তা (ওসি) মো: জিয়ারুল ইসলাম।
তিনি বলেন, এজাহারভূক্ত আসামিদের গ্রেফতারের জোর চেষ্টা অব্যাহত আছে।
উল্লেখ্য, জমি সংক্রান্ত বিরোধের জের ধরে রোববার (১০ মার্চ) দুপুরে দুই সহোদর ইসলাম মুন্সি ও কহেল মুন্সির পরিবারের মধ্যে ঝগড়া হয়। এতে বড় ভাই ইসলাম মুন্সির পরিবারের লোকজনের মারধরে ছোট ভাই কহেল মুন্সি তার স্ত্রী ও ছেলে মারাত্নক আহত হন। সোমবার ভোরে কহেল মুন্সি ঢাকা মেডিক্যাল কলেজ হাসপাতালে চিকিৎসাধীন অবস্থায় মারা যান।
",1,193.0,0.0,0.0
20171432,350,"

আসামে সিএএ প্রতিবাদের ঝড়, যা বললেন মুখ্যমন্ত্রী
","আসামে বিতর্কিত নাগরিকত্ব (সংশোধনী) আইন, ২০১৯ (সিএএ)-এর জন্য কেন্দ্রীয় সরকারের বিজ্ঞপ্তির পরে আসাম জুড়ে বিক্ষোভ ছড়িয়ে পড়েছে। বিজ্ঞপ্তি জারির এক দিন পরে মঙ্গলবার আসামের মুখ্যমন্ত্রী হিমন্ত বিশ্ব শর্মা বলেছেন যে রাজ্যে জাতীয় নাগরিক নিবন্ধনের (এনআরসি) জন্য আবেদন না করা একজনকে নাগরিকত্ব দেয়া হলেও তিনিই প্রথম পদত্যাগ করবেন।
পাকিস্তান, বাংলাদেশ ও আফগানিস্তান থেকে অনিবন্ধিত অমুসলিম অভিবাসীদের নাগরিকত্ব দেয়ার পথ প্রশস্ত করেছে সিএএ, ২০১৯।
শিবসাগরে এক অনুষ্ঠানের ফাঁকে হিমন্ত শর্মা বলেন, ‘আমি আসামের সন্তান এবং রাজ্যে এনআরসির জন্য আবেদন করেননি এমন একজনও যদি নাগরিকত্ব পান, তাহলে আমিই হব প্রথম পদত্যাগকারী।’
বিক্ষোভকারীদের দাবি, সিএএ কার্যকর হলে লাখ লাখ মানুষ রাজ্যে ঢুকে পড়বেন।
আসামের মুখ্যমন্ত্রী বলেন, যদি তাই হয়, তাহলে আমিই প্রথম প্রতিবাদ করব।
সিএএ কার্যকর করার প্রতিবাদে আসামে প্রধানমন্ত্রী নরেন্দ্র মোদি, স্বরাষ্ট্রমন্ত্রী অমিত শাহের কুশপুত্তলিকা এবং আইনের কপি পোড়ানো হয়েছে।
রাজনৈতিক সংগঠন, ছাত্র, আদিবাসী সংগঠনগুলি উত্তর-পূর্বে সিএএ বিরোধী বিক্ষোভের পরিকল্পনা করছে।
আসাম জাতীয়তাবাদী যুব ছাত্র পরিষদ (এজেওয়াইসিপি) লখিমপুরে প্রধানমন্ত্রী ও স্বরাষ্ট্রমন্ত্রীর কুশপুত্তলিকা পোড়ায়, এবং কংগ্রেস সিএএ বাস্তবায়নের প্রতিবাদে জেলার বিভিন্ন জায়গায় আইনের প্রতিলিপিও পুড়িয়ে দেয়।
হিমন্ত বিশ্ব শর্মা বলেন, ২০১৪ সালের পর যারা ভারতে এসেছেন, তারা নাগরিকত্ব পাবেন না।
মানুষ নিজেদের বিদেশী হিসেবে পরিচয় দিতে চায় না। বরাক উপত্যকার তিনটি জেলা থেকে ৫০-৬০ হাজার আবেদন আসতে পারে, তবে ব্রহ্মপুত্র উপত্যকার জেলাগুলোতে তা নগণ্য হবে।
হিমন্ত বিশ্ব শর্মা বলেন, সিএএ নিয়ে নতুন কিছু নেই, কারণ এটি আগে কার্যকর করা হয়েছিল, এখন পোর্টালে আবেদন করার সময় এসেছে।
আসামের মুখ্যমন্ত্রী আরো বলেন, পোর্টালের তথ্য এখন কথা বলবে এবং এটি পরিষ্কার হয়ে যাবে যে এই আইনের বিরোধিতাকারীদের দাবি তথ্যগতভাবে সঠিক কিনা।
তিনি বলেন, আসামের মানুষ এক মাসের মধ্যে জানতে পারবেন যে রাজ্যে লাখ লাখ বা কয়েক হাজার লোক নাগরিকত্বের জন্য আবেদন করছেন কিনা।
মুখ্যমন্ত্রী বলেন যে তিনি সিএএ’র সমর্থক এবং প্রতিবাদকারী উভয়কেই সম্মান করেন তবে সিএএ নিয়ে যথেষ্ট বলা হয়েছে এবং এখন দাবি প্রমাণ করার সময় এসেছে।
হিমন্ত বিশ্ব শর্মা বলেন, ‘২০১৯ সালের হিংসাত্মক আন্দোলন বিক্ষোভে পাঁচজনের মৃত্যুর জন্য কারা দায়ী তাও এখন স্পষ্ট হবে।
সিএএ বিধি জারি হওয়ার সাথে সাথে কেন্দ্রীয় সরকার এখন বাংলাদেশ, পাকিস্তান ও আফগানিস্তান থেকে ‘নিপীড়িত’ অমুসলিম অভিবাসীদের ভারতীয় নাগরিকত্ব দেয়া শুরু করবে, যারা ৩১ ডিসেম্বর, ২০১৪ পর্যন্ত ভারতে এসেছিল।
এর মধ্যে রয়েছেন হিন্দু, শিখ, জৈন, বৌদ্ধ, পার্সি ও খ্রিষ্টান।
সূত্র : হিন্দুস্তান টাইমস
",1,193.0,0.0,0.0
20173591,409,"

  রামগতিতে এমপি ফরিদুন্নাহার লাইলীকে সংবর্ধনা 
","আওয়ামী লীগের কৃষি ও সমবায় বিষয়ক সম্পাদক এবং লক্ষ্মীপুর-৪ (রামগতি-কমলনগর) মহিলা সংরক্ষিত আসনে জাতীয় সংসদ সদস্য মনোনীত হওয়ায় ফরিদুন্নাহার লাইলীকে রামগতি উপজেলা আওয়ামী লীগ ও সহযোগী সংগঠনের পক্ষ থেকে সংবর্ধনা দেয়া হয়েছে। গত রোববার সন্ধ্যায় আলেকজান্ডার সরকারি প্রাথমিক বিদ্যালয় মাঠে এ সংবর্ধনা অনুষ্ঠানে সভাপতিত্ব করেন উপজেলা আওয়ামী লীগের সিনিয়র সহসভাপতি আবুল কাসেম নিজাম। সাধারণ সম্পাদক অধ্যাপক আবদুল ওয়াহেদের পরিচালনায় অনুষ্ঠানে বিশেষ অতিথি ছিলেন, জেলা আওয়ামী লীগের কৃষি ও সমবায় বিষয়ক সম্পাদক আবদুল্যাহ আল মামুন, সহসভাপতি আবদুল মতলব, রামগতি পৌরসভার মেয়র এম মেজবাহ উদ্দিন, আওয়ামী লীগ কেন্দ্রীয় যুব ও ক্রীড়া উপকমিটির সদস্য আবদুজ জাহের সাজু, অ্যাডভোকেট শরিফ উদ্দিন প্রমুখ।
 
",1,193.0,0.0,0.0
20171442,352,"

মদিনায় তাহাফফুজে খতমে নবুওয়তের আলোচনা ও ইফতার মাহফিল
","সৌদি আরবের মদিনার একটি হোটেলে আন্তর্জাতিক মজলিসে তাহাফফুজে খতমে নবুওয়ত সৌদি আরবের উদ্যোগে সোমবার আক্বিদায়ে খতমে নবুওয়ত হেফাজতের গুরুত্ব ও মাহে রমজানের তাৎপর্য শীর্ষক এক আলোচনা সভা অনুষ্ঠিত হয়। এতে তাহাফফুজে খতমে নবুওয়ত সৌদি আরবের সভাপতি মাওলানা সাইয়েদ রফিকুল ইসলাম মাদানীর সভাপতিত্বে প্রধান অতিথি ছিলেন তাহাফফুজে খতমে নবুওয়ত বাংলাদেশের মহাসচিব আল্লামা শায়েখ মুহিউদ্দিন রাব্বানী।
প্রধান অতিথির বক্তব্যে তিনি বলেন, খতমে নবুওত-এর অর্থ হলো আল্লাহ তাআলা হজরত আদম আলাইহিস সালাম-এর মাধ্যমে নবুওত ও রিসালাতের যে পবিত্র ধারা শুরু করেছেন, হজরত মুহাম্মাদ সা:-কে পৃথিবীতে পাঠানোর মাধ্যমে সেই ধারাকে শেষ করেছেন। আমরা যে কালিমা পড়ি তার দুটি অংশ। প্রথম অংশে তাওহীদের আলোচনা রয়েছে। অর্থাৎ এ স্বীকারোক্তি দেয়া যে- আল্লাহ তাআলা তার কুদরত, সৃষ্টি, রিযিক দান ও ইচ্ছা-অনিচ্ছাসহ সকল গুণাবলীর ক্ষেত্রে এক ও অদ্বিতীয়। দ্বিতীয় অংশে রেসালাতের আলোচনা রয়েছে। অর্থাৎ একথার স্বীকারোক্তি ও সাক্ষ্য দেয়া যে- হজরত মুহাম্মাদ সা: আল্লাহ তাআলার রাসূল। ঠিক সে পরিমাণ মজবুতি ও তাকিদের সাথে এবং আস্থা ও বিশ্বাসের সাথে একথারও সাক্ষ্য দেয়া যে- হজরত মুহাম্মাদ সা: আল্লাহ তাআলার প্রেরিত সর্বশেষ নবী ও রাসূল।
সভাপতির বক্তব্যে মাওলানা সাইয়েদ রফিকুল ইসলাম মাদানী বলেন, আমরা মুসলমান। আমাদের বিশ্বাস হলো হজরত মুহাম্মদ সাল্লাল্লাহু আলাইহি ওয়াসাল্লাম সর্বশেষ ও সর্বশ্রেষ্ঠ নবী ও রাসূল। তারপরে নতুন করে কেউ নবী রাসূল হিসেবে আগমণ করবে না। এটা কুরআন-সুন্নাহ ইজমা-কিয়াসের সর্বসম্মত বক্তব্য। এগুলো দ্বীন ইসলামের মৌলিক বিশ্বাস। যা অস্বীকার করলে বা সন্দেহ পোষণ করলে ঈমান থাকে না। অথচ তথাকথিত ‘আহমদীয়া মুসলিম জামাত’ নামধারী কাদিয়ানিরা নিজেদের মুসলিম দাবি করলেও উল্লেখিত বিশ্বাসটি অস্বীকার করে। যার ফলে তারা মুসলমানদের ধর্ম বিশ্বাস থেকে বের হয়ে যায়। তাদের নতুন এক ধর্ম বিশ্বাস প্রতিষ্ঠিত হয়, সেটা হলো কাদিয়ানী ধর্মমত। আমরা বিশ্বের অন্যান্য মুসলিম দেশের মতো কাদিয়ানী সম্প্রদায়কে রাষ্ট্রীয়ভাবে অমুসলিম ঘোষণার জন্য বাংলাদেশ সরকারের কাছে জোর দাবি জানাচ্ছি।
এ সময় আরো বক্তৃতা করেন- তাহাফফুজে খতমে নবুওয়ত বাংলাদেশের যুগ্ম মহাসচিব মুফতী মাসঊদুল করীম, সহকারী প্রচার সম্পাদক মাওলানা আফসার মাহমুদ, মাওলানা ফারুক আহমাদ, মাওলানা ইরফান বিন খালেদ, মাওলানা খোরশেদ আলম, এম এম আজহারুল ইসলাম মাদানী, মাওলানা নাঈম বিন রফিক, মাওলানা যিয়াদ বিন সাঈদ, মাওলানা আবু ইউসুফ ও মাওলানা সফওয়ান প্রমুখ।
",1,193.0,0.0,0.0
20173577,408,"

ফরিদপুরে পদ্মা নদী থেকে অজ্ঞাত ব্যক্তির লাশ উদ্ধার
","ফরিদপুরের সিঅ্যান্ডবি ঘাটের বাঁশতলায় পদ্মা নদী থেকে অজ্ঞাত এক ব্যক্তির লাশ উদ্ধার করা হয়েছে। গতকাল সোমবার সকাল সাড়ে ১০টার দিকে বাঁশতলা নামক স্থান থেকে লাশটি উদ্ধার করে নৌপুলিশ। এর আগে সকালে লাশটি নদীতে ভাসতে দেখে স্থানীয় এলাকাবাসী নৌপুলিশকে জানায়।ডিক্রিরচর ইউনিয়নের চেয়ারম্যান মেহেদী হাসান মিন্টু জানান, অবস্থা দেখে ধারণা করা হচ্ছে লাশটি দুই-তিন দিনের পুরনো এবং পদ্মা নদী দিয়ে ভাসতে ভাসতে এখানে এসেছে।ঘটনার সত্যতা নিশ্চিত করে নৌপুলিশের উপপরিদর্শক এসআই ইদ্রিস শেখ বলেন, নিহতের পরনে সাদা কালো রঙের ফুল হাতা সোয়েটার ও নীল-খয়েরি রঙের জামা এবং জিন্সের প্যান্ট পরিহিত ছিল। গলায় একটি মাফলার পেঁচানো ছিল। তার পরিচয় শনাক্তের জন্য কাজ করছে পুলিশ ব্যুরো অব ইনভেস্টিগেশন-পিবিআই।
",1,193.0,0.0,0.0
20173105,402,"

 ক্রাইস্টচার্চে অস্ট্রেলিয়ার স্মরণীয় জয়
","নিউজিল্যান্ডের বাউন্সি পিচে রানের বন্যা হবে, সেটাই স্বাভাবিক। কিন্তু অস্ট্রেলিয়া এবং নিউজিল্যান্ডের টেস্ট সিরিজের পুরোটা সময় দেখা গেল বোলারদের আধিপত্য। আগের টেস্ট অস্ট্রেলিয়া জিতেছিল হেসে খেলে। তবে ক্রাইস্টচার্চে দেখা গেল টেস্ট ক্রিকেটের মাহাত্ম্য। ২৭৯ রানের মাঝারি সংগ্রহের পিছনে ছুটতে গিয়ে অস্ট্রেলিয়া হয়েছে নাজেহাল। তবে শেষ পর্যন্ত নায়ক হয়ে রইলেন অ্যালেক্স ক্যারি। সেঞ্চুরির খুব কাছে ৯৮ রান পর্যন্ত অপরাজিত ছিলেন এই উইকেটরক্ষক-ব্যাটার। কিন্তু যে জয় অস্ট্রেলিয়া পেয়েছে তার কাছে সেঞ্চুরি না পাওয়ার আক্ষেপ খুব একটা বড় হওয়ার কথা না। এই ম্যাচেও ক্যারির অপরপাশে সঙ্গ দিয়েছেন প্যাট কামিন্স। ঠিক যেমনটা বিশ্বকাপে গ্লেন ম্যাক্সওয়েলের ইনিংসে দিয়েছিলেন। ক্রাইস্টচার্চ টেস্ট জিততে অস্ট্রেলিয়ার দরকার ছিল আরো ২০২ রান এবং নিউজিল্যান্ডের প্রয়োজন ৬ উইকেট। এমন অবস্থা থেকেই গতকাল দিনের সেরা খেলা শুরু হয়। স্কোরবোর্ডে যখন এই অবস্থা, কিউইদেরই এগিয়ে রাখছিলেন অনেকেই। তবে ইতিহাস পক্ষে ছিল অস্ট্রেলিয়ার। ১৯৯৩ সালের নভেম্বর থেকে এই টেস্টের আগ পর্যন্ত খেলা ৩২ ম্যাচের ২৪টিতেই হেরে গেছে নিউজিল্যান্ড। জয় পেয়েছে মাত্র একটি। সেটাও ২০১১ সালের ডিসেম্বরে। আগের দিনের সাথে মাত্র ৩ রান যোগ করতেই ট্রাভিস হেডের উইকেট হারায় অজিরা। স্বাগতিক কিউইরা স্বপ্ন দেখতে থাকে ভাল কিছুর। কিন্তু অ্যালেক্স ক্যারি আর মিচেল মার্শ খেললেন দুর্দান্ত এক পার্টনারশিপ। দু’জনেই ছিলেন ধীরগতির। কিন্তু বাজে বল পেলে সীমানা ছাড়া করতে ভুল করেননি। আবার বল আকাশে তুলতেও চাননি। ঠিক ঠিক ২৭ ওভার পর ব্রেকথ্রু পায় নিউজিল্যান্ড। সাজঘরে ফেরেন ৮০ রান করা মিচেল মার্চ। পরের বলেই বেন সিয়ার্স তুলে নেন মিচেল স্টার্ককে। ২২০ রানে জোড়া উইকেট শিকারের পর কিছুটা হলেও আত্মবিশ্বাস ছিল কিউইদের মাঝে। তবে কামিন্স এসে ভেস্তে দিলেন সব পরিকল্পনা। ৪৪ বলে কামিন্সের ৩২ রান ছিল পুরো অসিদের জয়ের বড় সহায়ক। অপরপ্রান্তে থাকা ক্যারিও শেষ পর্যন্ত অপরাজিত ছিল ৯৮ রানে। আগের দিনে অস্ট্রেলিয়ার ব্যাটিং বিপর্যয় সামাল দিয়ে দলকের জয়ের ভিত গড়ে দিয়েছিলেন। ম্যাচ শেষে সেরা খেলোয়াড়ের পুরস্কারটাও তাই গেছে তারই হাতে। এর আগে অস্ট্রেলিয়া প্রথম ইনিংস শেষে ৯৪ রানের লিড পায়। মার্নাস ল্যাবুশেনের ৯০ রান তাদের এগিয়ে দেয় অনেকটাই। তবে দ্বিতীয় ইনিংসে দারুণভাবে কামব্যাকের চেষ্টা চালায় কিউইরা। সফলও হয় তাতে। টম ল্যাথাম, কেন উইলিয়ামসন, রাচিন রবীন্দ্র এবং ড্যারেল মিচেলের অর্ধশতকের সুবাদে ৩৭২ রান স্কোরবোর্ডে জমা করে কিউইরা। ন্যাথান লায়নের তিন উইকেট এবং প্যাট কামিন্সের চার উইকেটে ৪০০ এর আগেই থামতে হয় কিউইদের। অস্ট্রেলিয়ার সামনে টার্গেট দাঁড়ায় ২৭৯। সেই পথটাও কিছুটা কঠিন হয়ে উঠেছিল শুরুর বিপর্যয়ে। শেষ পর্যন্ত অবশ্য মিচেল মার্শ এবং অ্যালেক্স ক্যারির সুবাদে জয় পায় অসিরা। এই ম্যাচে জয়ের পরেও বিশ্ব টেস্ট চ্যাম্পিয়নশিপে তিনেই থাকতে হচ্ছে অস্ট্রেলিয়াকে। সেøা ওভার রেটের কারণে ১০ পয়েন্ট হারিয়ে বিপাকে আছে তারা। আর পাঁচ ম্যাচে ৩ জয় নিয়ে তালিকায় দুইয়ে থাকছে নিউজিল্যান্ড।
",1,193.0,0.0,0.0
20173124,406,"

 ইউসিবিতে আন্তর্জাতিক নারী দিবস পালন
","বিভিন্ন কর্মসূচির মধ্যে দিয়ে ইউনাইটেড কমার্শিয়াল ব্যাংক পিএলসির (ইউসিবি) পক্ষ থেকে আন্তর্জাতিক নারী দিবস উদযাপন করা হয়েছে। ব্যাংকের প্রধান কার্যালয়ে প্রতিষ্ঠানের নারীকর্মীদের উপস্থিতি ও পরিচালনায় এক আলোচনা ও সাংস্কৃতিক অনুষ্ঠান অনুষ্ঠিত হয়। অনুষ্ঠানে অতিথি হিসেবে উপস্থিত ছিলেন বাংলাদেশ ব্যাংকের পরিচালক (এসএমইএসপিডি) মোহাম্মদ আশিকুর রহমান, উইম্যান এন্টারপ্রাইজ ডেভেলপমেন্ট ইউনিট (এসএমইএসপিডি) অতিরিক্ত পরিচালক মোহাম্মদ মঞ্জুরুল ইসলাম, উইম্যান এন্টারপ্রাইজ ডেভেলপমেন্ট ইউনিট (এসএমইএসপিডি) যুগ্ম পরিচালক শাহানাজ পারভীন, খ্যাতিমান নারী উদ্যোক্তা লেকশোর বেকারির পরিচালক কাজি মাহজুজ মায়সুনসহ ইউসিবির ঊর্ধ্বতন কর্মকর্তারা। অনুষ্ঠানে সবাইকে স্বাগত জানান ইউসিবির ব্যবস্থাপনা পরিচালক ও সিইও আরিফ কাদরী। আলোচনা অনুষ্ঠান শেষে নারীদের জন্য ইউসিবি-আয়মা বিজনেস ডেবিট কার্ড ও ইউসিবি-আয়মা বিজনেস ক্রেডিট কার্ড আনুষ্ঠানিকভাবে চালু করা হয়। বিজ্ঞপ্তি।
 
",1,193.0,0.0,0.0
20173121,405,"

রাবি ছাত্রীকে নেকাব খুলতে বাধ্য করায় শিক্ষকের শাস্তি দাবি 
","শ্রেণিকক্ষে নারী শিক্ষার্থীদের হিজাব-নেকাব খুলতে বাধ্য করা, ধর্মীয় অনুভূতিতে আঘাত ও ব্যক্তি স্বাধীনতায় হস্তক্ষেপ করায় রাজশাহী বিশ্ববিদ্যালয়ের ইসলামিক স্টাডিজ বিভাগের সহযোগী অধ্যাপক হাফিজুর রহমানের দৃষ্টান্তমূলক শাস্তির দাবিতে মানববন্ধন করেছেন বিশ্ববিদ্যালয়ের শিক্ষার্থীরা।
গতকাল সোমবার (১১ মার্চ) বেলা ৩টায় বিশ্ববিদ্যালয়ের কেন্দ্রীয় গ্রন্থাগারের সামনে এ কর্মসূচি পালন করেন তারা। এ সময় তারা বিভিন্ন প্ল্যাকার্ড ও স্লোগান দিয়ে বিভিন্ন ধরনের দাবি তুলে ধরেন। আগামী দুই দিনের মধ্যে যদি ওই শিক্ষককে শাস্তির আওতায় না আনা হয় তাহলে ক্লাস-পরীক্ষা বর্জন ও বিভাগে তালা দেয়ার হুমকি দেন শিক্ষার্থীরা। মানববন্ধনে রিমন মিয়া নামের এক শিক্ষার্থী বলেন, আমরা শিক্ষকদের অভিভাবকের মতো করে দেখি। কিন্তু কিছু কিছু শিক্ষক আছেন যাদের নাম নিতেও ঘৃণা লাগে। তিনি আমাদের সহপাঠীদের রাতের আঁধারে বিভিন্ন ধরনের আপত্তিকর কথা বলেন ও ছবি চান, যা কোনো ভালো লক্ষণ নয়। এরা জাতির কলঙ্ক। আমরা বিভাগের সিনিয়র শিক্ষকদের দৃষ্টি আকর্ষণ করছি আপনারা দ্রুত একটি পদক্ষেপ নিবেন। আর যদি কোনো পদক্ষেপ না নেয়া হয় আমরা কঠোর কর্মসূচি ঘোষণা করব।
দ্বিতীয় বর্ষের শিক্ষার্থী সালাউদ্দিন বলেন, হাফিজুর রহমান রাফি স্যার নামক এই কুলাঙ্গার প্রথমবর্ষের শিক্ষার্থীদের মাত্র তিনটি ক্লাস নিয়েছেন। তিন দিনই তার দ্বারা মেয়ে সহপাঠীরা হেনস্তার শিকার হয়েছেন। প্রথম দিন তিনি এক মেয়েকে বোরখা পরা দেখে প্যাকেটের সাথে তুলনা করেন। দ্বিতীয় দিন আরেকজনকে হিজাব খুলতে বাধ্য করেন। তৃতীয় দিন তিনি আমার আরেক বোনকে হেনস্থা করেছেন। ক্লাসে ছেলেদের চুল এবং পোশাক নিয়েও বিদ্রুপ মন্তব্য করেছেন। এমনি টোকাই বলে সম্বোধন করেছেন। আমরা এই স্যারের আর কোনো ক্লাস করব না। তাকে ক্লাস থেকে অব্যহতি দিতে হবে এবং দৃষ্টান্তমূলক শাস্তি দিতে হবে। আগামী দুই কার্যদিবসের মধ্যে আমাদের দাবি না মেনে নেয়া হলে ডিপার্টমেন্টে তালা ঝুলবে। আমরা সবাই ক্লাস-পরীক্ষা বর্জন করব।
মাস্টার্সের শিক্ষার্থী আবদুর রাকিব বলেন, তার নাম নিতেই লজ্জা করে। তিনি রাতে অনলাইনে মেয়ে শিক্ষার্থীকে হেনস্থা করেন। ‘সত্য বলতে তোমার চোখ দু’টি খুবই আকর্ষণীয়, মন থেকে বলছি’, ‘তুমি জিরো ফিগার নয় কেন’ এমন প্রশ্ন করে। তাকে স্যার বলতে লজ্জা করে। তার কথা না শুনলে পরীক্ষায় নম্বর কম দেয়, রেজাল্ট খারাপ করায়। এরা শিক্ষক নামের কলঙ্ক। এর দৃষ্টান্তমূলক শাস্তি চাই। দুই দিনের মধ্যে তার শাস্তির ব্যবস্থা করতে হবে। না হলে আমরা ক্লাস বয়কট করব।প্রথম বর্ষের সানিয়া বলেন, প্রথম দিন আমাকে বোরখা পরা দেখে প্যাকেটের সাথে তুলনা করেন। দ্বিতীয় দিন আমার বান্ধবীকে হিজাব খুলতে বাধ্য করেন। তৃতীয় দিন তিনি আরেক বান্ধবীকে হেনস্থা করেছেন। এই বিভাগে যদি এই ঘটনা ঘটে তাহলে অন্য বিভাগে কী হচ্ছে? আমরা চাই তার দৃষ্টান্তমূলক শাস্তি হয়, যাতে ভবিষ্যতে এমন ঘটনা না ঘটে। মানববন্ধনে বিভিন্ন বিভাগের প্রায় তিন শতাধিক শিক্ষার্থী উপস্থিত ছিলেন।
",1,193.0,0.0,0.0
20171445,354,"

বাংলাদেশকে ১৭৫০০ করোনা শনাক্তকারী কিট দিয়েছে জাপান
","বাংলাদেশে জাপানের রাষ্ট্রদূত ইওয়ামা কিমিনোরি স্বাস্থ্য অধিদফতরের (ডিজিএইচএস) কাছে কোভিড-১৯ পরীক্ষার কিট হস্তান্তর করেছেন।
জাপান সরকার ও এশিয়া-ইউরোপ ফাউন্ডেশনের (এএসইএফ) অর্থায়নে বাংলাদেশ রেড ক্রিসেন্ট সোসাইটি (বিডিআরসিএস) এবং ইন্টারন্যাশনাল ফেডারেশন অব রেড ক্রস অ্যান্ড রেড ক্রিসেন্ট সোসাইটি (আইএফআরসি) পরিচালিত স্টকপাইল প্রকল্পের অধীনে এই টেস্টিং কিটগুলো সরবরাহ করা হয়।
জাপান সরকার, বাংলাদেশ সরকার, বিডিআরসিএস এবং আইএফআরসিকে কোভিড-১৯ এবং অন্যান্য নতুন বিস্তার হওয়া সংক্রামক রোগের (ইআইডি) প্রস্তুতি ও প্রতিক্রিয়া ক্ষেত্রে সক্ষমতা বাস্তবায়নের জন্য ১ দশমিক ৮ মিলিয়ন মার্কিন ডলার সহায়তা দিয়েছে।
বাংলাদেশে জনস্বাস্থ্যবিষয়ক জরুরি অবস্থার জন্য প্রয়োজনীয় জটিল চিকিৎসা ব্যবস্থা ও চিকিৎসা যন্ত্রপাতিতে এই অর্থ ব্যবহার করা হবে।
‘কোভিড-১৯ এবং নতুন করে হওয়া অন্যান্য সংক্রমণ রোগের প্রস্তুতি ও প্রতিক্রিয়া শক্তিশালীকরণ’ শীর্ষক প্রকল্পের আওতায় মঙ্গলবার মোট ১৭ হাজার ৫০০টি টেস্টিং কিট হস্তান্তর করা হয় যেগুলো অন্তত ১৭ হাজার ৫০০ বাংলাদেশীর কাছে পৌঁছানো হবে।
জাপান সরকারের সহায়তায় বাংলাদেশের স্বাস্থ্য খাতের সক্ষমতা বাড়বে বলে আশা প্রকাশ করেন রাষ্ট্রদূত ইওয়ামা।
তিনি বলেন,‘প্রকল্পটির নাম কোভিড-১৯-এর সাথে সম্পর্কিত হলেও সরকারি হাসপাতালে ডেঙ্গু এবং কলেরার মতো অন্যান্য রোগের ব্যবস্থাপনার পাশাপাশি সহায়তা করবে। প্রয়োজনীয় কিট সরবরাহের মাধ্যমে দেশটিতে রোগগুলোর মাত্রা হ্রাস করা হবে।
এর আগে সোমবার ঢাকায় স্বাস্থ্য অধিদফতর আয়োজিত অনুষ্ঠানে বিডিআরসিএসের মহাসচিব কাজী শফিকুল আজম, আইএফআরসির প্রতিনিধিদলের প্রধান আলবার্তো বোকানেগ্রা, ডিজিএইচএসের অতিরিক্ত মহাপরিচালক (পরিকল্পনা ও উন্নয়ন) অধ্যাপক ড. মীরজাদী সেব্রিনা ফ্লোরাসহ ডিজিএইচএসের কর্মকর্তারা উপস্থিত ছিলেন।
জাপান ২০২১ সালের জুলাই থেকে ভ্যাকসিন সরবরাহ করেছে এবং প্রায় সাড়ে ৪ মিলিয়ন ডোজ দান করেছে। স্বাস্থ্য ব্যবস্থাকে শক্তিশালী করতে এবং উন্নয়নশীল দেশগুলোতে অর্থনৈতিক কার্যক্রমকে সমর্থন করার জন্য ২০২০ সাল থেকে ৭৫ বিলিয়ন জাপানি মুদ্রা দিয়ে কোভিড-১৯ ক্রাইসিস রেসপন্স ইমার্জেন্সি সাপোর্ট লোনও চালু করে।
এছাড়া জাপান জানিয়েছে, মানব নিরাপত্তার জন্য হুমকি কোভিড-১৯-এর বিরুদ্ধে বিশ্বব্যাপী লড়াইয়ে ‘কারো স্বাস্থ্যকে পিছিয়ে না রাখার’ নীতির ভিত্তিতে সার্বজনীন স্বাস্থ্য কভারেজ (ইউএইচসি) অর্জনের জন্য আন্তর্জাতিক সহযোগিতার প্রচার করবে।
সূত্র : ইউএনবি
",1,193.0,0.0,0.0
20173659,416,"

রমজানের বার্তায় গাজায় ঘৃণ্য অপরাধের অবসান চান সৌদি বাদশাহ
","পবিত্র রমজান মাস উপলক্ষে বিশ্বের মুসলিম সম্প্রদায়কে দেয়া এক শুভেচ্ছা বার্তায় গাজায় ‘ঘৃণ্য অপরাধের’ অবসান চেয়েছেন সৌদি আরবের বাদশাহ সালমান বিন আবদুল আজিজ আল সৌদ। রোববার রমজানের চাঁদ দেখা দেয়ায় সোমবার থেকে রোজা শুরু হয়েছে সৌদিতে। চাঁদ দেখা যাওয়ার পর এক শুভেচ্ছা বার্তায় সৌদি বাদশাহ বলেন, ‘সৌদি আরব ও বিশ্বের মুসলিম সম্প্রদায়ের জন্য রমজান মাস একটি আশীর্বাদ। আল্লাহর সন্তুষ্টি লাভের জন্য এই মাসে মুসলিমরা রোজা রাখেন, নামাজ পড়েন; কিন্তু এবারের পবিত্র রমজানে মুসলিমদের সিয়াম সাধনার ওপর ছায়া ফেলেছে অবরুদ্ধ গাজা উপত্যকার যুদ্ধ।’ ‘চলতি বছরের রমজান মাস আসার প্রারম্ভে গাজা উপত্যকার ভয়াবহ পরিস্থিতিতে আমাদের হৃদয় ভারাক্রান্ত। আমাদের ফিলিস্তিনি ভাইবোনদের প্রাণহানি- ভোগান্তিতে আমাদের মন কাঁদছে।’
গাজায় ইসরাইলের অভিযানে এ পর্যন্ত নিহত হয়েছেন ৩১ হাজারেরও বেশি ফিলিস্তিনি, আহত হয়েছেন আরো প্রায় ৭২ হাজারেরও বেশি। নিহত ও আহতদের মধ্যে একটি বড় অংশই নারী, শিশু, কিশোর-কিশোরী এবং বেসামরিক লোকজন। এ ছাড়া ইসরাইলি বাহিনীর বোমায় ঘরবাড়ি হারিয়ে বাস্তুচ্যুত হয়েছেন লাখ লাখ ফিলিস্তিনি। অভিযান চালানোর পাশাপাশি সেখানে ত্রাণ সরবরাহ প্রবেশেও বাধা দিচ্ছে ইসরাইলের প্রতিরক্ষাবাহিনী (আইডিএফ)। ত্রাণ পণ্যবাহী ট্রাকের ওপর ইসরাইলি বাহিনী বোমা বর্ষণও করেছে। এ দিকে ত্রাণের অভাবে মানবিক বিপর্যয় শুরু হয়েছে যুদ্ধ জর্জরিত গাজা উপত্যকায়। খাদ্যের অভাবে সেখানে মরতে শুরু করেছে মানুষ; বিদ্যুৎ-চিকিৎসাসামগ্রীর অভাবে হাসপাতালগুলো পরিণত হয়েছে মৃত্যুপুরীতে।
রমজানের শুরুতে গাজায় যুদ্ধবিরতির আলোচনায় প্রস্তুত হামাস : হানিয়াএএফপি জানায়, রমজান মাসের আগে এখনো পর্যন্ত গাজায় যুদ্ধবিরতি নিশ্চিত করতে পারেনি মধ্যস্থতাকারীরা। এমন অবস্থায় রোববার হামাস প্রধান ইসমাইল হানিয়া বলেছেন, ইসরাইলের সাথে যুদ্ধবিরতি আলোচনা করার জন্য প্রস্তুত রয়েছে ফিলিস্তিনের এই স্বাধীনতাকামী সংগঠন। বেশ কয়েকটি মুসলিম দেশ গতকাল সোমবার থেকে রমজান মাস শুরুর ঘোষণা দিয়েছে। এরই মধ্যে এক টেলিভিশন ভাষণে ইসমাইল হানিয়া বলেন, আমি স্পষ্টভাবে বলছি যে যুদ্ধবিরতির চুক্তিতে না পৌঁছানোর দায় দখলদার বাহিনীর। তবে আমরা এখনো আলোচনা চালিয়ে যাওয়ার ব্যাপারে প্রস্তুত।হামাসপ্রধান ইসমাইল হানিয়া বলেছেন, ইসরাইলে ফিলিস্তিনি বন্দীদের বিনিময়ে হামাসের হাতে থাকা বন্দীদের মুক্ত করার যে শর্ত দেয়া হয়েছিল; তা পূরণ করার ব্যাপারে অস্বীকৃতি জানিয়েছে ইসরাইল। এ ছাড়া টেকসই যুদ্ধবিরতি, গাজা থেকে ইসরাইলি সৈন্য প্রত্যাহার, বাস্তুচ্যুত গাজাবাসীর তাদের বাড়িতে ফিরে যাওয়া এবং অবরুদ্ধ অঞ্চলে যেখানে দুর্ভিক্ষ দেখা দিয়েছে, সেখানে মানবিক সহায়তার দ্রুত প্রবেশাধিকারের দাবি পুনর্ব্যক্ত করেছেন হানিয়া।
ইসরাইল তার সৈন্যদের গাজা থেকে সম্পূর্ণ প্রত্যাহারের প্রস্তাবকে বাতিল করে দিয়েছে। সে সাথে ইসরাইলি প্রধানমন্ত্রী বেনিয়ামিন নেতানিয়াহু যেকোনো যুদ্ধবিরতি চুক্তির পরেও হামাসকে ধ্বংস করার জন্য তার অভিযান চালিয়ে যাওয়ার প্রতিশ্রুতি দিয়েছে।হামাস চুক্তিতে আগ্রহী নয় এবং রমজানে অঞ্চলটিতে তারা উত্তেজনা সৃষ্টির চেষ্টা করছে বলে গত শনিবার এক বিবৃতিতে অভিযোগ করেছে ইসরাইল। এর জবাবে হানিয়া বলেন, বক্তব্যের কয়েক ঘণ্টা আগেও মধ্যস্থতাকারীদের সাথে যোগাযোগ করেছিলেন তিনি। কিন্তু কোনো লাভ হয়নি। তিনি বলেন, আমরা যদি মধ্যস্থতাকারী ভাইদের কাছ থেকে সেনা প্রত্যাহার, আগ্রাসন বন্ধ এবং বাস্তুচ্যুতদের প্রত্যাবর্তনের প্রতিশ্রুতিসহ দখলদারদের অবস্থান সম্পর্কে স্পষ্ট ধারণা পাই তাহলে আমরা চুক্তি সম্পন্ন করতে প্রস্তুত।
",1,193.0,0.0,0.0
20171533,364,"

ইউএসআইটিসির শুনানিতে তৈরি পোশাক শিল্পের অগ্রগতির কথা তুলে ধরেন বিজিএমইএ সভাপতি
","যুক্তরাষ্ট্রের ইন্টারন্যাশনাল ট্রেড কমিশনের (ইউএসআইটিসি) গণশুনানিতে বাংলাদেশের তৈরি পোশাককে তুলে ধরেছেন বাংলাদেশ তৈরি পোশাক প্রস্তুত ও রফতানিকারক সমিতির (বিজিএমইএ) সভাপতি ফারুক হাসান।
বাংলাদেশ, কম্বোডিয়া, ভারত, ইন্দোনেশিয়া ও পাকিস্তানের পোশাক শিল্পের রফতানি প্রতিযোগিতা সক্ষমতা যাচাইয়ের জন্য ইউএসআইটিসি’র গৃহীত একটি নতুন ফ্যাক্ট ফাইন্ডিং তদন্তের পরিপ্রেক্ষিতে এই শুনানি অনুষ্ঠিত হয়।
ভার্চুয়াল শুনানিতে বিজিএমইএ'র সহ-সভাপতি মিরান আলী, পরিচালক আসিফ আশরাফ ও আবদুল্লাহ হিল রাকিব এবং শ্রম ও আইএলও বিষয়ক বিজিএমইএ’র স্থায়ী কমিটির সভাপতি আ ন ম সাইফুদ্দিন উপস্থিত ছিলেন।
ইউএসআইটিসির চেয়ারম্যান ডেভিড এস জোহানসন তার সহকর্মীদের নিয়ে গণশুনানি পরিচালনা করেন।
গণশুনানিতে ফারুক হাসান তার উপস্থাপনায় বাংলাদেশের তৈরি পোশাক খাতের একটি সংক্ষিপ্ত চিত্র তুলে ধরেন। এসময় কর্মক্ষেত্রে নিরাপত্তা, সবুজ প্রবৃদ্ধি, শ্রমিক অধিকার এবং শ্রম আইন সংস্কারের মতো ক্ষেত্রগুলোতে শিল্পের অগ্রগতির ওপর বিশেষ গুরুত্বারোপ করেন তিনি।
তিনি যুক্তরাষ্ট্রের সাথে বর্তমান পোশাক বাণিজ্যের চিত্রও তুলে ধরেন। বিশেষ করে বিশ্ববাজারে এরমধ্যে যুক্তরাষ্ট্রে ভালো পারফর্ম করা বৈশ্বিক বিপর্যয় মোকাবিলায় যেসব শক্তি ও ফ্যাক্টর অবদান রেখেছে সেগুলোর চিত্রও তুলে ধরেন।
তিনি বাংলাদেশের গার্মেন্টস শিল্প নিয়ে বিভিন্ন প্রশ্নের উত্তর দেন।
শ্রমিকদের অধিকার বৃদ্ধিতে বিশেষ করে শ্রম আইন সংশোধনের মাধ্যমে সরকারের উদ্যোগ তুলে ধরেন শুনানিতে বাংলাদেশ সরকারের প্রতিনিধিত্ব করা বাণিজ্য মন্ত্রণালয়ের সিনিয়র সচিব তপন কান্তি ঘোষ।
এ সময় উপস্থিত ছিলেন বাণিজ্য মন্ত্রণালয়ের অতিরিক্ত সচিব মোহাম্মদ নাভিদ সফিউল্লাহ।
সূত্র : ইউএনবি
",1,193.0,0.0,0.0
20222857,431,"

পাসপোর্ট ছাড়াই যাওয়া যাবে সৌদি আরবে
","পাসপোর্ট এমন একধরনের ভ্রমণ নথি, যা সাধারণত কোনো একটি দেশের সরকার প্রদান করে থাকে। আন্তর্জাতিক ভ্রমণের সময় এই নথিটি বাহক ব্যক্তির জাতীয়তা ও পরিচয়ও প্রত্যয়িত করে। তবে পাসপোর্ট ছাড়াই ভ্রমণের দ্বার হয়তো এবার খুলতে চলেছে। আর সেই ভ্রমণের সুযোগ পাওয়া যেতে পারে সৌদি আরবে। মূলত সৌদি আরব এমন একধরনের ডিজিটাল নথি তৈরি করেছে যা যাত্রীদের পাসপোর্ট ছাড়াই দেশটিতে যাওয়ার সুযোগ দেবে।সৌদি আরব এমন একধরনের ডিজিটাল নথি তৈরি করেছে যার মাধ্যমে যাত্রীরা পাসপোর্ট ছাড়াই দেশে আসতে পারবে। রিয়াদ ইন্টারন্যাশনাল কনভেনশন এবং এক্সিবিশন সেন্টারে অনুষ্ঠিত এলইএপি ২০২৪ সম্মেলনে স্বরাষ্ট্র মন্ত্রণালয়ের প্যাভিলিয়নে দর্শনার্থীদের জন্য ডিজিটাল এই নথি প্রদর্শন করে সৌদির জেনারেল ডিরেক্টরেট অব পাসপোর্টস।এই ডিজিটাল ডকুমেন্ট সার্ভিসটি সৌদি আরবের নাগরিক, বাসিন্দা এবং দর্শনার্থীসহ সুবিধাভোগীদের দেয়া ডিজিটাল এবং প্রযুক্তিগত সমাধানগুলোর একটি।
",1,193.0,0.0,0.0
20171215,326,"

গাজীপুরে আসামি গ্রেফতারে সহযোগিতা করায় কাটা গেল যুবকের কব্জি
","ফেরারি আসামি গ্রেফতারে পুলিশকে সহযোগিতা করায় এক যুবকের হাত কেটে নিয়েছে সন্ত্রাসীরা। পরে হাতের বিচ্ছিন্ন কব্জি বাঁশের সাথে বেঁধে ঝুলিয়ে রাখে। গাজীপুর মহানগর পুলিশ দেশের বিভিন্ন স্থানে অভিযান চালিয়ে এ ঘটনায় জড়িত চারজনকে গ্রেফতার করেছে।
মঙ্গলবার দুপুরে গাজীপুর মেট্রোপলিটন পুলিশের উপ-পুলিশ কমিশনার (অপরাধ) আবু তোরাব মোঃ শামছুর রহমানের কার্যালয়ে আয়োজিত এক প্রেস ব্রিফিংয়ে এসব তথ্য জানানো হয়। গ্রেফতারকৃতরা হলেন সুমন মিয়া (৩৪), আসাদ বেপারী ওরফে আসলাম (৩৪), ফজলু ওরফে তোতলা ফজলু (৩২) ও সোহেল রানা (২৫)।
প্রেস ব্রিফিংয়ে জিএমপি ডিসি আবু তোরাব মোঃ শামছুর রহমান জানান, ভিকটিম মোঃ মাসুদ রানা আসামি সুমন মিয়া ও আসলামকে গ্রেফতারি পরোয়ানামূলে বাসন থানা পুলিশকে গ্রেফতারে সহায়তা করায় তাদের মধ্যে শত্রুতা তৈরি হয়। ওই শত্রুতার জের ধরেই ৯ মার্চ ভোরে মাসুদ রানাকে বাসন থানাধীন ভোগড়া পেয়ারাবাগান এলাকার ভি.এন্ড.আর গার্মেন্টসের গলিতে মনিরের টিনশেড বাড়ির পেছনে ডেকে নিয়ে এলোপাথারি কুপিয়ে মাথার বাম পাশ, দুই পা এবং বাম হাতের কব্জি বিচ্ছিন্ন করে ফেলেন তারা। পরে হাতের বিচ্ছিন্ন কব্জি একটি বাঁশের সাথে বেঁধে ঝুলিয়ে রেখে তারা পালিয়ে যান। এসময় জাতীয় জরুরী সেবা ৯৯৯ এ ফোনে পেয়ে পুলিশ গুরুতর আহত মাসুদ রানাকে উদ্ধার করে শহীদ তাজউদ্দীন আহমদ মেডিকেল কলেজ হাসপাতালে ভর্তি করে।
এ ঘটনায় আহত মাসুদ রানার ভাই মোঃ রাজিব মিয়া বাসন থানায় মামলা দায়ের করলে পুলিশ রংপুরসহ দেশের বিভিন্ন স্থানে অভিযান চালিয়ে এ ঘটনার সাথে জড়িত চারজনকে গ্রেফতার করে। গ্রেফতারকৃত আসামি সুমন মিয়ার স্বীকারোক্তি এবং তার দেখানো মতে ঘটনাস্থল থেকে দুটি ধারালো দা উদ্ধার করা হয়। 
",1,193.0,0.0,0.0
20182981,430,"

হঠাৎ উপস্থিত রবি চৌধুরী
","বাংলাদেশের নন্দিত, জনপ্রিয় সঙ্গীতশিল্পী রবি চৌধুরী হঠাৎ তিনজনের জন্মদিনের অনুষ্ঠানে উপস্থিত হয়ে সবার মধ্যে উচ্ছ্বাস ছড়িয়ে দিয়ে গেলেন। সাংবাদিক, গীতিকার তারেক আনন্দ, গাযক রাশেদ ও গায়িকা রন্টি দাসের জন্মদিনের অনুষ্ঠানেই হঠাৎ উপস্থিত হয়ে রবি চৌধুরী পুরো অনুষ্ঠানটিকেই যেন প্রাণবন্ত করে দিয়ে গেলেন। গত ১০ মার্চ ছিলো তারেক আনন্দ ও রন্টি দাসের জন্মদিন। ৮ মার্চ ছিলো রাশেদের জন্মদিন। মূলত ১০ মার্চ রাশেদের জন্মদিন উদযাপনের পরিকল্পনা করেন অভি মঈনুদ্দীন। পুরো আয়োজন সম্পন্ন করতে পাশে দাঁড়ান ‘হাওর জিন্স’র প্রতিষ্ঠাতা ও সিইও মোঃ রমিনুল হক সায়াদ। রাজধানীর মগবাজারে সঙ্গীতশিল্পী, সুরকার, সঙ্গীত পরিচালক শান সায়েক’র স্টুডিওতে এই অনুষ্ঠানের আয়োজন করা হয়। সন্ধ্যার পরপরই স্টুডিওতে উপস্থিত হন প্রয়াস গ্রুপের প্রতিষ্ঠাতা ও ব্যবস্থাপনা পরিচালক প্রদ্যুৎ কুমার তালুকদার, তারেক আনন্দ, রন্টি, রাশেদ, ইউসুফ, ইমরান খন্দকার, শারমিন কেয়া, ইয়াসমিন লাবণ্য, রুনা আক্তার, তানজিন মিথিলা। গল্প, আড্ডা আর গানে গানে যখন বেশ আনন্দমুখর পরিবেশ হয়ে উঠে ঠিক তখনি জন্মদিন উদযাপন অনুষ্ঠানে এসে উপস্থিত হন রবি চৌধুরী। যেহেতু কারো জানা ছিলোনা অনুষ্ঠানে রবি চৌধুরী আসবেন, তাই তাকে দেখে সবাই ভীষণ খুশী হয়ে যান। আর এই প্রজন্মের অনেকজনকে একসঙ্গে পেয়ে রবি চৌধুরী’র মধ্যেও ভীষণ ভালোলাগার জন্ম নেয়। সবাইকে সঙ্গে নিয়ে ‘হাওর জিন্স’র পক্ষ থেকে আনা কেক কাটেন রবি চৌধুরী। এরপর রবি চৌধুরীরই অনুরোধে শান গান গেয়ে শোনান। রবি চৌধুরী বলেন,‘ ভালোলাগলো এমন আয়োজনে উপস্থিত হয়ে। আমার চট্টগ্রামের দুই ছোট ভাই বোন রাশেদ ও রন্টি’র সঙ্গে আমাদের তারেক আনন্দ’র জন্মদিন উযদাপন একসঙ্গে করার এই মুহুর্তটিতে থাকতে পেরে সত্যিই ভালোলাগলো। ধন্যবাদ অভি’কে আমাকে এমন আয়োজনে সম্পৃক্ত করায়। ধন্যবাদ সায়াদকে এই আয়োজনে পাশে থাকায়।’ তারেক আনন্দ, রাশেদ ও রন্টি বলেন,‘ এর আগে এমন করে বিশেষ আয়োজনের মধ্যদিয়ে সবাইকে সঙ্গে নিয়ে জন্মদিন উদযাপন করার তেমন সুযোগ হয়নি। ধন্যবাদ অভি ভাইকে এই উদ্যোগ নেবার জন্য। ধন্যবাদ সায়াদ ভাইকে পাশে থাকার জন্য।’ সায়াদ বলেন,‘ আমি আসলে ছোটবেলা থেকেই একজন সংস্কৃতিমনা মানুষ। শিল্প-সংষ্কৃতির মানুষদের প্রতি আমার অন্যরকম ভালোবাসা। তাদের পাশে থাকতে পারলেই আমার ভালোলাগে।’ গল্প, আড্ডা শেষে সবাই আরেকবার এমন আড্ডার অপেক্ষায় থেকে বিদায় নিলেন সবাই।
",1,193.0,0.0,0.0
20171183,322,"

পাথরঘাটায় প্রবাসীর বাড়ি থেকে স্বর্ণালংকার ও মালামাল চুরি
","বরগুনার পাথরঘাটায় সৌদিপ্রবাসী মো. সহিদ হাওলাদরের ঘরের দরজা ভেঙে নগদ টাকা, স্বর্ণালংকারসহ ঘরের জিনিসপত্র চুরি হয়েছে। মঙ্গলবার (১২ মার্চ) দুপুর ১২টার দিকে সাংবাদিকদের কাছে এ অভিযোগ করেন প্রবাসীর স্ত্রী সাহিদা বেগম।
ঘটনাটি ঘটেছে উপজেলার চরদুয়ানি ইউনিয়নের খাসভিটা হোগলাপাশা এলাকায়।
স্থানীয়রা জানান, মো. সহিদ হাওলাদর সৌদি আরবে রয়েছেন। তার এ ছেলে ও এক মেয়েকে নিয়ে স্ত্রী সাহিদা বেগম তাদের বাড়িতে বসবাস করছিলেন। ৫ থেকে ৬ দিন আগে ঘরে তালা দিয়ে সাহিদা বেগম তার বাবার বাড়িতে বেড়াতে যান। পরে আজ দুপুরে বাড়িতে এসে ঘরের দরজা ভাঙা দেখেন।
সাহিদা বেগম জানান, কয়েক দিন আগে তার বাবার বাড়িতে বেড়াতে যান সাহিদা বেগম। পরে আজ বাড়িতে এসে ঘরের দরজা ভাঙা অবস্থায় দেখে ঘরের মধ্যে ঢুকে দেখেন কিছুই নেই। তার ঘর থেকে স্বর্ণের চেইন ১টি, আংটি ১টি, হাতের রুলি ১ জোড়া, কানের দুল ১ জোড়া, খাট, আলমাড়ি গ্যাস, চুলা ও নগদ ২২ হাজার টাকাসহ সব কিছুই নিয়ে গেছে।
এ বিষয়ে পাথরঘাটা থানা ভারপ্রাপ্ত কর্মকর্তা (ওসি) মো. আনোয়ার হোসেন জানান, এরকম একটি অভিযোগ আমাদের কাছে এসেছে। পুলিশ ঘটনাস্থলে গেছে। তদন্ত করে দোষীদের বিরুদ্ধে আইনানুগ ব্যাবস্থা নেয়া হবে।
",1,193.0,0.0,0.0
20171194,323,"

জয়পুরহাটে ম্যাজিস্ট্রেট দেখে কমে গেল বেগুন ও আদার দাম
","জয়পুরহাটের বিভিন্ন হাট-বাজারে বেশি দামে বিক্রি হচ্ছে আদা ও বেগুন। এমন খবর পেয়ে শহরের নতুনহাট বাজারে ভ্রাম্যমাণ আদালতের ম্যাজিস্ট্রেট অভিযানে নামেন। তাকে দেখেই পাইকারি ব্যবসায়ীরা ২০০ টাকার বদলে ১৮০ টাকা কেজিতে আদা এবং বেগুন ৫০ টাকার পরিবর্তে ৩৫ টাকা কেজিতে বিক্রি শুরু করেন।
মঙ্গলবার সকালে শহরে নতুনহাট বাজারে অভিযানের মুহূর্তে সাধারণ ক্রেতারাও আদা ও বেগুন কিনতে হুমড়ি খেয়ে পড়েন।
ভ্রাম্যমাণ আদালত পরিচালনার সময় খুচরা বাজারে আদা ২০০ টাকা ও বেগুন ৪০ টাকা বিক্রি নির্দেশ দেন ভ্রাম্যমাণ আদালতের বিচারক জেলা প্রশাসনের সহকারী কমিশনার ও নির্বাহী ম্যাজিস্ট্রেট আব্দুল্লাহ আল মাহবুব ।
তিনি জানান, রমজানে নিত্যপ্রয়োজনীয় পণ্যের বাজার স্থিতিশীল রাখা ও সিন্ডিকেটের মাধ্যমে পণ্যের কৃত্রিম সংকট বন্ধ করার লক্ষ্যে যৌক্তিক পণ্যের দাম নির্ধারণ হয়। দ্রব্যমূল্য যাতে সহনীয় পর্যায়ে থাকে ক্রেতারা বা ভোক্তারা যাতে হয়রানির শিকার না হয় এবং অসাধু ব্যবসায়ীরা বেশি দামে সকল প্রকার পণ্যে বিক্রি করতে না পারেন এটি নিশ্চিত করতে জয়পুরহাটের জেলা প্রশাসক ও জেলা ম্যাজিস্ট্রেট সালেহীন তানভীর গাজী স্যারের নির্দেশনায় এই ভ্রাম্যমাণ আদালত পরিচালনা করা হয়। জেলা প্রশাসন কিছু দ্রব্যমূল্যের দাম নির্ধারণ করে দিয়েছে। এর ব্যত্যয় হলে তারা আইনের আওতায় আসবে। বাজার স্থিতিশীল রাখতে জেলা প্রশাসনের উদ্যোগে ভ্রাম্যমাণ আদালত পরিচালনা অব্যাহত থাকবে বলেও জানান তিনি।
",1,193.0,0.0,0.0
20171205,324,"

চুয়াডাঙ্গায় ইউপি চেয়ারম্যানের বরখাস্ত চেয়ে সদস্যদের অনাস্থা প্রস্তাব
","চুয়াডাঙ্গার জেলার দামুড়হুদা উপজেলার ১ নম্বর জুড়ানপুর ইউনিয়ন পরিষদের চেয়ারম্যান মোঃ সোহরাব হোসেনের 'স্বেচ্ছারিতা' ও বিভিন্ন 'দুর্নীতি' তুলে ধরে উপজেলা নির্বাহী অফিসারের কাছে অনাস্থা প্রস্তাব দাখিল করেছেন সংরক্ষিত (মহিলা) এবং সাধারণ ওয়ার্ডের ১১ জন ইউপি সদস্য (মেম্বার)। আজ মঙ্গলবার ১২ মার্চ বেলা ১২টার দিকে উপজেলা নির্বাহী অফিসার রোকসানা মিতার কাছে এই অনাস্থা প্রস্তাব দাখিল করা হয়।
দাখিলকৃত অনাস্থা প্রস্তাবপত্রে মেম্বাররা যে সকল অভিযোগ উল্লেখ করেছেন তা হলো, প্রতিটি ইউনিয়ন পরিষদে প্রতি মাসে মাসিক সভার আহ্বান করার নিয়ম থাকা সত্ত্বেও এই ইউনিয়ন পরিষদে দীর্ঘ তিন মাস ধরে কোনো সভা আহ্বান করা হয়নি। এমনকি চেয়ারম্যান নিজ বাড়িতে বসে ইচ্ছামতো অফিসিয়াল কাজ করেন, যার কারণে জনসেবা মারাত্মকভাবে বিঘ্নিত হচ্ছে।
আরো অভিযোগ করা হয় যে পরিষদের বিভিন্ন বরাদ্দ যেমন টিআর, কাবিখা, কাবিটা ইত্যাদি নিজ ইচ্ছামতো প্রকল্প তৈরি করে খাদ্যশস্য/টাকা আতসাৎ করে আসছেন। উল্লেখ্য, এই ইউনিয়ন পরিষদে উল্লেখিত প্রকল্পের কোনো স্কিম নেই।
তারা বলেন, তিনি বীর মুক্তিযোদ্ধাদের অবমূল্যায়ন করে আসছেন। তাদের নামে রাস্তা, ব্রিজ, কালভার্ট ইত্যাদির নামকরণ করার নির্দেশনা থাকলেও তা বাস্তবায়ন করছেন না। এছাড়া এই ইউনিয়ন পরিষদের আয়-ব্যয়ের হিসাবপত্র সাধারণ ও সংরক্ষিত মহিলা সদস্যদেরকে অবহিত করেন না।
তারা অভিযোগ করেন, মহিলা ও শিশুবিষয়ক মন্ত্রণালয়ের ইস্যু করা ডিডব্লিউ কার্ড নং: ১৬৫, কার্ড নং: ৩৭, কার্ড নং: ৪৩সহ মোট ১৮ জন সুবিধাভোগীর নামে কার্ড থাকলেও সুবিধাভোগীরা আজ পর্যন্ত কোনোপ্রকার সুবিধা পাননি।
তারা বলেন, উল্লেখিত দুর্নীতির কারণে আমরা আমাদের ইউনিয়ন/ওয়ার্ডের উন্নয়ন কর্মকাণ্ড সঠিকভাবে করতে পারছি না। যার কারণে ইউনিয়নের জনসাধারণ ইউনিয়ন পরিষদের সেবা হতে বঞ্চিত হচ্ছে।
অনাস্থা প্রস্তাব দাখিলকারী মেম্বাররা হলেন মখলেছুর রহমান সদস্য, ১ নম্বর ওয়ার্ড; খোকন আলী, সদস্য, ২ নম্বর ওয়ার্ড; আলমগীর হোসেন, সদস্য, ৩ নম্বর ওয়ার্ড; নজরুল ইসলাম, সদস্য, ৫ নম্বর ওয়ার্ড; রতন আলী, সদস্য, ৬ নম্বর ওয়ার্ড;আলামিন, সদস্য, ৭ নম্বর ওয়ার্ড; মঈনুল ইসলাম, সদস্য, ৮ নম্বর ওয়ার্ড; ইমরান হোসেন, সদস্য, ৯ নম্বর ওয়ার্ড; নূর জাহান বেগম, সংরক্ষিত মহিলা ওয়ার্ড (১), রাশিদা খাতুন, সংরক্ষিত মহিলা ওয়ার্ড (২) ও সোনিয়া আক্তার, সংরক্ষিত মহিলা ওয়ার্ড (৩)।
উপজেলা নির্বাহী অফিসার রোকসানা মিতা জানান, ১ নম্বর জুড়ানপুর ইউনিয়ন পরিষদেরচেয়ারম্যানের বিরুদ্ধে একটা অনাস্থা প্রস্তাবপত্র পেয়েছি। আমরা বিধি মোতাবেক প্রয়োজনীয় ব্যবস্থা গ্রহণ করব।
",1,193.0,0.0,0.0
20171208,325,"

কাঁচপুরে মজুদকৃত ৪৯ লাখ টাকার মেয়াদোত্তীর্ণ খেজুর জব্দ
","নারায়ণগঞ্জের সোনারগাঁওয়ে জাতীয় ভোক্তা অধিকার সংরক্ষণ অধিদফতরের অভিযানে মজুদকৃত মেয়াদোত্তীর্ণ প্রায় ৪৯ লাখ টাকার খেজুর জব্দ করা হয়েছে।
মঙ্গলবার দুপুরে উপজেলার কাঁচপুর ইউনিয়নের কুতুবপুর এলাকায় স্টার মাল্টিপারপাস কোল্ড স্টোরেজের দুটি প্রতিষ্ঠানে অভিযান পরিচালনা করে খেজুর গুলো জব্দ করা হয়। অভিযানের নেতৃত্ব দেন জাতীয় ভোক্তা অধিকার সংরক্ষণ অধিদফতরের ঢাকা মেট্রোপলিটনের সহকারী পরিচালক আব্দুস সালাম।
এ সময় ভোক্তা অধিকারের নারায়ণগঞ্জের সহকারী পরিচালক সেলিমুজ্জামান এবং জেলা পুলিশের একটি দল উপস্থিত ছিলেন।
জাতীয় ভোক্তা অধিকার সংরক্ষণ অধিদফতরের ঢাকা মেট্রোপলিটনের সহকারী পরিচালক আব্দুস সালাম জানান, কাঁচপুর ইউনিয়নের কুতুবপুর এলাকায় একটি কোল্ড স্টোরেজের তারিক হোসেনের মালিকানাধীন মৌসুমী এন্টারপ্রাইজে ১৪ টন মেয়াদোত্তীর্ণ খেজুর মজুদ করা ছিল। যার আনুমানিক মূল্য ২১ লাখ ৬৬ হাজার টাকা। এ খেজুরগুলোর ২০২১ সাল পর্যন্ত মেয়াদ ছিল। এ প্রতিষ্ঠান ভূয়া স্টিকারের মাধ্যমে মেয়াদ বাড়িয়ে এগুলো বাজারজাতকরণের চেষ্টায় ছিল।
অন্যদিকে জিলানী নামের এক ব্যক্তির মালিকানাধীন মদিনা এন্টাটপ্রাইজের মজুদকৃত ১৭ টন খেজুর উদ্ধার করা হয়। যার আনুমানিক মূল্য ২৬ লাখ ৯৪ হাজার ৯৬০ টাকা।
তিনি আরো বলেন, বাজারে সঙ্কট সৃষ্টি করে তারা এ খেজুরগুলো বাজারজাতকরণ করতে চেয়েছিল। অভিযান পরিচালনা করে খেজুরগুলো সিল করে দেয়া হয়েছে। এ ঘটনয় কাউকে জরিমানা করা হয়নি। তদন্ত শেষে চুড়ান্ত প্রতিবেদনের পর জড়িতদের বিরুদ্ধে আইন গত ব্যবস্থা গ্রহণ করা হবে। তাদের এ অভিযান অব্যাহত থাকবে বলে নিশ্চিত করেন আব্দুস সালাম।
",1,193.0,0.0,0.0
20182971,428,"
রাজধানীতে সুলভমূল্যে মাছ গোশত  
সামান্য হলেও স্বস্তি দেবে
","পবিত্র মাহে রমজান শুরুর অনেক আগে থেকে বলা হচ্ছিল, এবার পণ্যমূল্য মানুষের ক্রয়ক্ষমতার মধ্যে রাখার সবরকম ব্যবস্থা নেয়া হবে। নিশ্চিত করা হবে যেন রোজার সময় বেশি চাহিদা থাকে এমন পণ্যের দাম না বাড়ে। পণ্যের বাজারে সিন্ডিকেট বা অন্য ধরনের কারসাজির বিষয়ে কঠোর হুঁশিয়ারিও দেন একাধিক মন্ত্রী। কিন্তু কিছুতে কিছু হয়নি। রোজার আগে প্রয়োজনীয় সব জিনিসের দাম বেড়েছে। বিশেষ করে খেজুর, ভোজ্যতেল, ছোলা, ডাল, মটর, পেঁয়াজ, মসলা, চিনি ও অন্যান্য নিত্যপ্রয়োজনীয় দ্রব্যের চাহিদা বাড়ে অনেক বেশি। শুধু রোজার সময়ের পণ্য নয় সব পণ্যের দাম বাড়তির দিকে। সম্প্রতি চিনির দাম নিয়ে রীতিমতো তোলপাড় হয়েছে। অনেকে বলছেন, রমজানের আগে দ্রব্যমূল্য বেড়ে যাওয়া সরকারের চরম ব্যর্থতার দৃষ্টান্ত। অতিরিক্ত চাহিদার সুযোগে নিয়মনীতির তোয়াক্কা না করে ব্যবসায়ীদের একটি শ্রেণী ইচ্ছামতো পণ্যের দাম বাড়িয়ে দেয়। কিন্তু বাজার তদারকির উপর্যুপরি ঘোষণা থাকলেও রোজা শুরুর শেষ মুহূর্ত পর্যন্ত তার তেমন কোনো নমুনা দেখা যায়নি। গতকাল মন্ত্রীসহ সরকারি কর্মকর্তারা বাজার তদারকিতে নামেন। এ ধরনের তদারকির ফল কী হয় তা আমরা দেখেছি অতীতের অনেক অভিযানের ফল থেকে। অভিযানের কিছুক্ষণ পর সবকিছু আগের মতো হয়ে যায়। চলতি বছরের রমজান মাসে নিত্যপণ্যের মূল্য নিয়ন্ত্রণে রাখতে মাঠপ্রশাসনকে কঠোর নির্দেশনা দিয়েছে মন্ত্রিপরিষদ বিভাগ। পণ্যমূল্য নিয়ন্ত্রণে রাখতে খাদ্যমজুদ পরিস্থিতি, বাজার মনিটরিং এবং টিসিবি পণ্য বিতরণ কার্যক্রম সুষ্ঠু করার ওপর গুরুত্ব দিতে বলা হয়। তবে এক্ষেত্রে সামান্য স্বস্তিকর উদ্যোগ নিয়েছে মৎস্য ও প্রাণিসম্পদ মন্ত্রণালয়। তারা রাজধানীর ২৫টি স্পটে গাড়িতে করে সুলভমূল্যে গরুর ও খাসির গোশত, ব্রয়লার মুরগি, ডিম ও দুধ বিক্রি শুরু করেছে। আগামী ২৮ রমজান পর্যন্ত চলবে এ কার্যক্রম। একইভাবে রাজধানীর আটটি স্পটে প্রথমবারের মতো ভ্রাম্যমাণ গাড়িতে সুলভমূল্যে মাছ বিক্রি করা হচ্ছে। এসব উদ্যোগ জনজীবনে কিছুটা স্বস্তি বয়ে আনবে হয়তো, কিন্তু এটি কোনো উল্লেখযোগ্য ভূমিকা রাখবে না। কারণ, মূল্যস্ফীতির চাপ শুধু রাজধানীতে পড়েনি, সারা দেশের সব মানুষের জন্য তা দুর্বিষহ হয়ে উঠেছে। তাছাড়া রাজধানীরও কেবল মুষ্টিমেয় মানুষই এ সুবিধা পাবেন।কিন্তু শুধু রাজধানীবাসীর নয়, পুরো দেশবাসীর স্বস্তি বিধানের দায় সরকারের। সেই কাজটি করতে হলে যেকোনো উপায়ে মূল্যস্ফীতি কমাতে হবে, বাজারে কার্যকর মনিটরিং করতে হবে এবং ব্যক্তি বা গোষ্ঠীস্বার্থ বাদ দিয়ে কেবল জনস্বার্থকে প্রাধান্য দিতে হবে। সবশেষ নির্বাচনের পর নিয়োজিত নতুন মন্ত্রীরা ব্যক্তি বা গোষ্ঠীস্বার্থের ঊর্ধ্বে উঠে নতুন উদ্যমে শুধু মানুষের জন্য কাজ করবেন সাধারণ নাগরিকরা এমনটাই আশা করেন। কিন্তু আশা তো শূন্যের ওপর হয় না। কারো কথায় আস্থা রেখেও হয় না। মন্ত্রীরা বাস্তবে কতটা কার্যকর ভূমিকা পালন করছেন সেটা দেখে মানুষ আশাবাদী হন। সম্প্রতি মজুদদারির বিরুদ্ধে অনেক হুমকি ধমকি শোনা গেলেও কার্যত সুফল আসেনি। পুরো বিষয়টি উদোর পিণ্ডি বুধোর ঘাড়ে চাপানোর মতো বিরোধী দলের ওপর চাপানোর চেষ্টা দেখা গেছে।
",1,193.0,0.0,0.0
20182965,427,"

অস্কারের আসর যেন ‘ওপেনহাইমার’ রজনী
","চলচ্চিত্র দুনিয়ার সবচেয়ে মর্যাদাপূর্ণ আয়োজন অস্কারের ৯৬তম আসরে সবার ওপরে ‘ওপেনহাইমার’। সেরা চলচ্চিত্র, সেরা পরিচালক, সেরা অভিনেতা ও সেরা পার্শ্ব অভিনেতাসহ সাতটি বিভাগে পুরস্কার জিতেছে এই ছবি।পারমাণবিক বোমার জনক মার্কিন পদার্থবিজ্ঞানী জে. রবার্ট ওপেনহাইমারের জীবনীর ওপর ভিত্তি করে উপন্যাস লিখেছেন কাই বার্ড ও মার্টিন জে শেরউইন। ‘আমেরিকান প্রমিথিউস—দ্য ট্রায়াম্ফ অ্যান্ড ট্র্যাজেডি অব জে. রবার্ট ওপেনহাইমার’ নামের এই উপন্যাস ২০০৬ সালে পুলিৎজার পুরস্কার পায়। সেই উপন্যাসের ওপর ভিত্তি করে এই সিনেমা নির্মাণ করেছেন ক্রিস্টোফার নোলান। সিনেমাটি এবারের অস্কারে জিতে নিল সেরা সিনেমার পুরস্কার।যুক্তরাষ্ট্রের ক্যালিফোর্নিয়ায় লস অ্যাঞ্জেলেসের হলিউড অ্যান্ড হাইল্যান্ড সেন্টারের ডলবি থিয়েটারে ১০ মার্চ রাতে (বাংলাদেশ সময় ১১ মার্চ ভোর ৫টা) শুরু হয় পুরস্কার বিতরণ। চলচ্চিত্রে ২০২৩ সালের সেরা কাজগুলোকে স্বীকৃতি দেওয়া হয়েছে এবারের অ্যাকাডেমি অ্যাওয়ার্ডসে। ৯৬তম অস্কারে ২৩টি শাখায় পুরস্কার দিয়েছে অ্যাকাডেমি অব মোশন পিকচার আর্টস অ্যান্ড সায়েন্সেস। সংস্থাটির প্রায় ১১ হাজার ভোটার মিলে বিজয়ীদের নির্বাচন করেছেন।‘পুওর থিংস’ সিনেমায় অভিনয়ের জন্য সেরা অভিনেত্রীর অস্কার জিতেছেন এমা স্টোন। গত বছরের ভেনিস উৎসবে প্রিমিয়ারের পর থেকেই সমালোচকেরা প্রশংসা করেছেন সিনেমাটির। পরে তো ইয়োর্গস লান্থিমোসের ‘পুওর থিংস’ উৎসবে সেরা সিনেমার পুরস্কারও জিতে নেয়। ভেনিস উৎসবের সর্বোচ্চ পুরস্কার স্বর্ণসিংহ (গোল্ডেন লায়ন) জেতার পর সিনেমার প্রধান অভিনেত্রী এমা স্টোনের প্রশংসা করে পরিচালক ইয়োর্গস লান্থিমোস বলেছিলেন, ‘সিনেমার কেন্দ্রীয় চরিত্র বেলা ব্যাক্সটার এক দুর্দান্ত সৃষ্টি—এমা স্টোন ছাড়া চরিত্রটি পর্দায় তুলে ধরা সম্ভব হতো না। এটি আসলে তাঁরই সিনেমা—ক্যামেরার সামনে ও ক্যামেরার পেছনে’। ১৯৯২ সালে প্রকাশিত একই নামের উপন্যাস অবলম্বনে নির্মিত সিনেমাটির প্রেক্ষাপট ভিক্টোরিয়ান যুগে নারী স্বাধীনতা। ছবির গল্প বেলা ব্যাক্সটার নামে এক তরুণীর। খ্যাপাটে এক বিজ্ঞানীর মাধ্যমে নতুন জীবন পায় সে, এরপর শুরু হয় এক ব্যতিক্রমী যাত্রা।গত বছরের মতো এবারও জাঁকজমকপূর্ণ অস্কার সঞ্চালনা করেছেন আমেরিকান টিভি তারকা জিমি কিমেল। এ নিয়ে চতুর্থবারের মতো এই দায়িত্বে দেখা গেছে তাকে। ওয়াল্ট ডিজনি কোম্পানির মালিকানাধীন এবিসি টেলিভিশন নেটওয়ার্ক বাংলাদেশসহ ২০০টিরও বেশি দেশে সরাসরি সম্প্রচার করেছে অনুষ্ঠানটি।
এক নজরে ৯৬তম অস্কারের বিজয়ী তালিকাসেরা চলচ্চিত্র (ওপেনহাইমার)সেরা অভিনেতাকিলিয়ান মারফি (ওপেনহাইমার)সেরা অভিনেত্রীএমা স্টোন (পুয়োর থিংস)সেরা পার্শ্ব অভিনেতারবার্ট ডাউনি জুনিয়র (ওপেনহাইমার)সেরা পার্শ্ব অভিনেত্রীডে’ভাইন জয় র্যান্ডলফ (দ্য হোল্ডওভারস)সেরা চলচ্চিত্র পরিচালকক্রিস্টোফার নোলান (ওপেনহাইমার)সেরা মৌলিক চিত্রনাট্যঅ্যানাটমি অব অ্যা ফল (জাস্টিন ত্রিয়েত, আর্থার হারারি)সেরা রূপান্তরিত চিত্রনাট্যআমেরিকান ফিকশন (কর্ড জেফারসন)সেরা অ্যানিমেটেড চলচ্চিত্রদ্য বয় অ্যান্ড দ্য হেরন (হায়াও মিয়াজাকি ও তোশিও সুজুকি)সেরা আন্তর্জাতিক চলচ্চিত্রদ্য জোন অব ইন্টারেস্ট (যুক্তরাজ্য)সেরা চিত্রগ্রহণওপেনহাইমার (হয়তে ফন হয়তেমা)সেরা পোশাক পরিকল্পনাপুয়োর থিংস (হলি ওয়াডিংটন)সেরা প্রামাণ্যচিত্রটোয়েন্টি ডেজ ইন মারিউপোল (মিস্তিস্লাভ চেরনোভ, ইউক্রেন)সেরা স্বল্পদৈর্ঘ্য প্রামাণ্যচিত্রদ্য লাস্ট রিপেয়ার শপ (বেন প্রাউডফুট ও ক্রিস বাওয়ার্স)সেরা চলচ্চিত্র সম্পাদনাওপেনহাইমার (জেনিফার লেম)
সেরা রূপসজ্জা ও চুলসজ্জাপুয়োর থিংস (নাদিয়া স্টেসি, জশ ওয়েস্টন ও মার্ক কুলিয়ার)
সেরা মৌলিক আবহসংগীতলুদবিগ গোরানসন (ওপেনহাইমার)
সেরা মৌলিক গানহোয়াট ওয়াজ আই মেড ফর? (গীতিকবি ও সুরকার বিলি আইলিশ, ফিনিয়াস ও’কনেল, চলচ্চিত্র: বার্বি)
সেরা শিল্প নির্দেশনাপুয়োর থিংস (জেমস প্রাইস, শনা হিথ ও জুজা মিহালেক)
সেরা শব্দদ্য জোন অব ইন্টারেস্ট (জনি বার্ন, টার্ন উইলার্স)
সেরা ভিজ্যুয়াল ইফেক্টসগডজিলা মাইনাস ওয়ান (তাকাশি ইয়ামাজাকি, কিয়োকো শিবুয়া, মাসাকি তাকাহাশি, তাতসুজি নোজিমা)
সেরা স্বল্পদৈর্ঘ্য চলচ্চিত্রদ্য ওয়ান্ডারফুল স্টোরি অব হেনরি সুগার (ওয়েস অ্যান্ডারসন, স্টিভেন রালস)
সেরা স্বল্পদৈর্ঘ্য অ্যানিমেটেড চলচ্চিত্রওয়ার ইজ ওভার! ইন্সপায়ার্ড বাই দ্য মিউজিক অব জন অ্যান্ড ইয়োকো (ডেভ মালিন্স, ব্র্যড বুকার)
সম্মানসূচক অস্কারআমেরিকান অভিনেত্রী অ্যাঞ্জেলা ব্যাসেট, আমেরিকান কমেডিয়ান, চিত্রনাট্যকার ও পরিচালক মেল ব্রুকস, চলচ্চিত্র সম্পাদক ক্যারল লিটেলটন জিন হার্শোল্ট মানবিক অ্যাওয়ার্ডসানড্যান্স চলচ্চিত্র উৎসবের নির্বাহী মিশেল স্যাটার
",1,193.0,0.0,0.0
20182953,426,"
সংযমের মাস মাহে রমজান   
আত্মশুদ্ধি অর্জন হোক লক্ষ্য
","শুরু হয়েছে মুসলিমের সংযম সাধনার বিশেষ মাস রমজান। এ মাসে এমন এক চর্চা হবে যাতে তার প্রবৃত্তি নিয়ন্ত্রিত হয়। বিশেষ করে আহারে রাশ টানার মাধ্যমে এটি হবে। এর ফলশ্রুতিতে লোভ লালসা যৌনতায় পরিশুদ্ধি আসবে। আমাদের জাতীয় জীবনে চলছে চরম বিশৃঙ্খলা। এর প্রধান কারণ অতিমাত্রায় ভোগের প্রবণতা। রমজান তাতে রাশ টেনে ধরে জীবনে শৃঙ্খলা ফিরিয়ে আনবে এমন প্রত্যাশা জাগালেও কার্যত সেটা হচ্ছে না। সিয়াম মুসলিমদের অবশ্য পালনীয় একটি বিধান। সূরা বাকারার ১৮৩ নম্বর আয়াতে আল্লাহ বলেছেন, ‘হে বিশ্বাসীরা, তোমাদের জন্য রোজা ফরজ করা হয়েছে, যেভাবে তোমাদের পূর্ববর্তীদের ওপর ফরজ করা হয়েছিল; যাতে তোমরা মুত্তাকি হতে পারো।’ একজন মানুষ কিভাবে আল্লাহভীরু হবেন তার বিস্তারিত বর্ণনা রয়েছে কুরআনে। এ মাসের একটি বিশেষ মর্যাদা হচ্ছে এ মাসে অবতীর্ণ হয়েছে সেই কুরআন। একই সূরার ১৮৫ নম্বর আয়াতে বলা হয়েছে,‘রমজান মাস যাতে অবতীর্ণ হয়েছে কুরআন, এতে মানুষের জন্য রয়েছে হেদায়েত আর পথ পরিচালনার স্পষ্ট বর্ণনা এবং সেটা সত্য-মিথ্যার মানদণ্ড (ফোরকান)।’ রমজান মাসের আরো একটি বৈশিষ্ট্য রয়েছে- এ মাসে এমন একটি রাত রয়েছে সেটা হাজার মাসের চেয়ে উত্তম বলা হয়েছে সূরা কদরে। সেই রাতে ফেরেস্তারা এবং রূহ নেমে আসে ধরার পৃথিবীতে। তারা প্রতিপালকের আদেশ নিয়ে মানুষের কাছে আসেন। মূলত এই কুরআন বোঝার কৌশল তারা মানুষের কাছে এদিন পৌঁছে দেন। দিনের বেলায় অভুক্ত থাকার পাশাপাশি তাই এই মাসের প্রতিটি রাত অত্যন্ত গুরুত্বপূর্ণ। কেউ যদি এই মাসে কুরআনের প্রকৃত বুঝ পেয়ে যান তিনি হয়ে যাবেন ধন্য। এই ধরনের একটি উচ্চ ফজিলতের মাসে ধনী-গরিব সব একাকার হয়ে যাবেন। সবাই আগের চেয়ে পরিমাণে কম খাবেন। যাতে তারা ক্ষুধার কষ্ট বুঝতে পারেন। আবার এটা তাদের প্রবৃত্তি নিয়ন্ত্রণে মোক্ষম ভূমিকা পালন করবে। এমনটা অনুশীলন করলে দেশে খাদ্যচাহিদা কমে যাওয়ার কথা। দেশের ১০ কোটি মানুষও যদি রমজান উপলক্ষে এক মাসে একবেলা কম খায় তাহলে তিন কোটির চেয়ে বেশি মানুষের এক মাসের খাদ্য বেঁচে যাবে। চাহিদা কমে যাওয়ার কারণে এ মাসে পণ্যমূল্য কমে যাওয়ার কথা। বিগত বছরগুলোতে আমরা দেখেছি এর উল্টো চিত্র। সব জায়গায় যেন একটা খাই খাই ভাব। মজুদদাররা পণ্যের দাম বাড়িয়ে বেশি লাভ করে নিতে চায়। সরকার অধিক মাত্রায় বসিয়ে দেয় কর। দোকানিরা করে নিতে চায় সারা বছরের আয়। এদিকে পণ্যমূল্যের চাপে পিষ্ট সাধারণ মানুষের ত্রাহি অবস্থা। এদেশে হিন্দু বৌদ্ধ খ্রিষ্টানসহ বিভিন্ন ধর্মাবলম্বী মানুষ বসবাস করে। সংযম প্রদর্শনের পরিবর্তে রমজানের লোভের এই লকলকে জিহবার কারণে তারাও ক্ষতিগ্রস্ত হয়। মুসলিম হিসেবে আমরা মানবতার কল্যাণের পরিবর্তে ক্ষতি করে বসছি। প্রকৃত সিয়াম সাধনা মানুষের ফিতরাতে যে পাশবিক শক্তির উপস্থিতি আছে তা অবদমিত করে। ক্ষুধা ও পিপাসায় মানুষের জৈবিক চাহিদা খর্ব হয় এবং মনুষ্যত্ব জাগ্রত হয়। যেকোনো পরিস্থিতিতে ধৈর্য অবলম্বন, সহনশীলতা, পারস্পরিক সম্ভ্রমবোধ ও সৌজন্য প্রদর্শন, সর্বোপরি সব কাজে বুদ্ধি-বিবেচনাপ্রসূত মাত্রা ও মূল্যবোধের অনুসরণ ব্যক্তি তথা সমাজজীবনের অনিবার্য অবলম্বন হওয়া আবশ্যক। সিয়াম সাধনায় এ শিক্ষা মানুষ অর্জন করার কথা হলেও আমাদের মধ্যে পরিবর্তন দেখা যাচ্ছে না। বাংলাদেশ মুসলিমপ্রধান হওয়া সত্ত্বেও বাস্তবতা ভিন্ন। রমজানে যেন সংযমের পরিবর্তে ভোগের বাঁধভাঙা জোয়ারে ভাসে জনজীবন। সংযম ও ত্যাগের মানসিকতার পরিবর্তে দেখা যায় বল্গাহীন ভোগের উদগ্র বাসনা। সবাই খাদ্য উৎসবে মেতে ওঠে। যে যার মতো স্বার্থ হাসিলের হাতিয়ার বানিয়ে নিই। প্রকৃত রোজাদার হওয়ার মাধ্যমে নৈতিক এ অবক্ষয় মোকাবেলা করতে হবে। রমজান মাসে মুসলিমদের অঙ্গীকার করা উচিত, আমরা সত্যিকার উপলব্ধির সাথে রোজা পালন করব। এর শিক্ষা ব্যক্তিগত, পারিবারিক, সামাজিক ও রাষ্ট্রীয় জীবনে প্রতিফলন ঘটাব। মানুষে মানুষে বৈষম্য, শোষণ ও অন্যায়ের অবসান ঘটাতে যথাসাধ্য কার্যকর ভূমিকা রাখব।
",1,193.0,0.0,0.0
20182947,425,"

হাদিসের কথা
","লজ্জা ঈমানের একটি অঙ্গআবদুল্লাহ ইবনে জুফি রহ: ... আবু হুরায়রা রা: থেকে বর্ণিত- রাসূল সা: ইরশাদ করেন, ‘ঈমানের শাখা রয়েছে ষাটের কিছু বেশি। আর লজ্জা ঈমানের একটি শাখা।’ -(বুখারি, ইসলামিক ফাউন্ডেশন নম্বর-৮, আন্তর্জাতিক নম্বর-৯)
",1,193.0,0.0,0.0
20171538,366,"

`ত্রাণের সারিতে ইসরাইলি হামলায় নিহত হয়েছে ৪০০ ফিলিস্তিনি'
","ত্রাণের সারিতে ইসরাইলি হামলায় ৪০০ ফিলিস্তিনি নিহত হয়েছে বলে জানিয়েছে গাজা মিডিয়া অফিস। মঙ্গলবার (১২ মার্চ) কাতারভিত্তিক গণমাধ্যম আল জাজিরার এক প্রতিবেদনে এই তথ্য জানানো হয়েছে।
প্রতিবেদনে বলা হয়েছে, গাজা মিডিয়া অফিস বলছে, আজ সকালে গাজা শহরের কুয়েত রাউন্ড অবাউটে সাহায্যের অপেক্ষায় থাকা লোকদের ওপর সর্বশেষ ইসরাইলি হামলায় ৪০০ জনেরও বেশি লোক নিহত হয়েছে।
অফিসটি এক বিবৃতিতে জানিয়েছে, ‘দখলকারী সেনাবাহিনী তাদের ক্ষুধা মেটানোর জন্য তাদের সন্তানদের জন্য জীবিকার সন্ধানে তাদের লক্ষ্যবস্তু করার উপর জোর দেয়।’
সূত্র : আল জাজিরা
",1,193.0,0.0,0.0
20173047,395,"
	নিহতের সংখ্যা বেড়ে ৩১,১১২ জনে দাঁড়িয়েছে 
ক্ষুধা, অবরোধ ও হামলার মধ্যেই রমজানকে বরণ গাজাবাসীর
","ইসরাইলি অবরোধে বিচ্ছিন্ন গাজা উপত্যকায় চারিদিকে ক্ষুধার্থ ফিলিস্তিনিদের হাহাকার; পাশাপাশি দখলদার বাহিনীর অবিরাম বোমা বর্ষণের মধ্যেই পবিত্র রমজান মাসকে স্বাগত জানিয়েছেন ফিলিস্তিনিরা। মধ্যপ্রাচ্যের দেশগুলোতে গতকাল সোমবার থেকে শুরু হয়েছে পবিত্র রমজান মাস। ইবাদতসহ ধর্মীয় ভাবগাম্ভীর্যের মধ্য দিয়ে মাসটি পালন করবেন সারা বিশ্বের মুসলিমরা। তবে এবারের রমজানে ফিলিস্তিনের অবরুদ্ধ গাজা ভূখণ্ডের চিত্রটা যেন ভিন্ন। আলজাজিরা ও আনাদোলু।
জাতিসঙ্ঘের শরণার্থীবিষয়ক সংস্থা ইউএনআরডব্লিউএ জানিয়েছে, রমজান মাস এমন এক সময়ে শুরু হয়েছে যখন ‘গাজার সর্বত্র ক্ষুধা’ বিরাজ করছে। রোজার মাসে অবিলম্বে যুদ্ধবিরতি করার আহ্বানও পুনর্ব্যক্ত করেছে সংস্থাটি। এ দিকে রমজানের প্রাক্কালে ইসরাইলি বাহিনী দখলকৃত পূর্ব জেরুসালেমের আল-আকসা মসজিদে ফিলিস্তিনিদের প্রবেশে বাধা দিয়েছে বলে স্থানীয় গণমাধ্যমের খবরে জানানো হয়েছে।ফিলিস্তিনি শরণার্থীদের জন্য জাতিসঙ্ঘের সংস্থা (ইউএনআরডব্লিউএ) রোববার জানিয়েছে, অবরুদ্ধ এই ভূখণ্ডে ইসরাইলের মারাত্মক আক্রমণের মধ্যে গাজা উপত্যকাজুড়ে ক্ষুধা ছড়িয়ে পড়েছে। ইউএনআরডব্লিউএ এক বিবৃতিতে বলেছে, গাজার সর্বত্রই ক্ষুধা বিরাজ করছে। জাতিসঙ্ঘের এই সংস্থাটি বলেছে, পবিত্র রমজান সোমবার শুরু হতে চলেছে কিন্তু ফিলিস্তিনি এই উপত্যকায় মানবিক পরিস্থিতি অত্যন্ত দুঃখজনক। সংস্থাটির ভাষায়, উত্তরের পরিস্থিতি দুঃখজনক, বারবার আহ্বান জানানো সত্ত্বেও সেখানে স্থলপথে সাহায্য সরবরাহের আবেদন প্রত্যাখ্যান করা হচ্ছে। রমজান ঘনিয়ে আসছে। অন্য দিকে মৃতের সংখ্যাও বাড়ছে।
ইউএনআরডব্লিউএ বলেছে, জীবন বাঁচাতে গাজা উপত্যকাজুড়ে মানবিক সহায়তায় প্রবেশের সুযোগ এবং অবিলম্বে যুদ্ধবিরতি কার্যকর করা অপরিহার্য। এ দিকে গাজা শহরে ইসরাইলি বিমান হামলায় ১০ জন নিহত হয়েছেন। ইসরাইলি বাহিনী গাজা শহরের তাল আল-হাওয়ার আশপাশে আশুর পরিবারের একটি বাড়িতে বোমা হামলা চালিয়েছে এবং এতে কমপক্ষে ১০ জন নিহত হয়েছেন বলে ফিলিস্তিনের সরকারি বার্তাসংস্থা ওয়াফার প্রতিবেদনে বলা হয়েছে।নিহতদের মধ্যে নারী ও শিশু রয়েছে উল্লেখ করে ওয়াফা জানিয়েছে, আহতদের নিকটবর্তী আল-শিফা হাসপাতালে স্থানান্তরিত করা হয়েছে। অন্য দিকে রমজানে মুসল্লিদের আল-আকসা মসজিদে প্রবেশে বাধা দিয়েছে ইসরাইল। বার্তাসংস্থা ওয়াফা অনুসারে, রোববার সন্ধ্যায় পবিত্র রমজান মাসের শুরু উপলক্ষে নামাজের জন্য অধিকৃত পূর্ব জেরুসালেমের আলআকসা মসজিদে প্রবেশ করার চেষ্টা করলেও ইসরাইলি বাহিনী শত শত মুসল্লিকে বাধা দিয়েছে।
ইসরাইলি বাহিনী পুরুষ ও যুবতী নারীদের মসজিদে প্রবেশে বাধা দেয় এবং শুধু ৪০ বছরের বেশি বয়সী নারীদের মসজিদে নামাজ পড়ার অনুমতি দেয় বলেও বার্তাসংস্থাটি জানিয়েছে। প্রসঙ্গত, ইসরাইলি বাহিনী গত কয়েক মাস ধরে ইসলামের তৃতীয় পবিত্র স্থান আল-আকসা মসজিদে ফিলিস্তিনিদের প্রবেশ নিষিদ্ধ করেছে।নিহত বেড়ে ৩১,১১২ : এ দিকে ফিলিস্তিনের অবরুদ্ধ গাজা ভূখণ্ডে ইসরাইলি বর্বর হামলায় গত ২৪ ঘণ্টায় আরো ৬৭ ফিলিস্তিনি নিহত হয়েছেন আর আহত হয়েছেন আরো ১০৬ জন। এতে করে উপত্যকাটিতে নিহতের মোট সংখ্যা ছাড়িয়ে গেছে ৩১ হাজার। ইসরাইলের এই হামলায় নিহতদের ৭২ শতাংশই নারী ও শিশু। গত বছরের ৭ অক্টোবর থেকে ইসরাইলি আগ্রাসনে এ নিয়ে অন্তত ৩১ হাজার ১১২ জন ফিলিস্তিনি নিহত হয়েছেন। নিহত এসব মানুষের বেশির ভাগই নারী ও শিশু। এ ছাড়া হামলায় আরো ৭২ হাজার ৭৬০ জন আহত হয়েছেন।
 
",1,193.0,0.0,0.0
20171219,327,"

রোজায় সিএনজি স্টেশন ৫ ঘণ্টা বন্ধ রাখার নির্দেশ
","রমজান মাস উপলক্ষে ১২ মার্চ থেকে ৬ এপ্রিল পর্যন্ত বিকেল ৫টা থেকে রাত ১০টা পর্যন্ত পাঁচ ঘণ্টা সিএনজি স্টেশন বন্ধ রাখার নির্দেশনা দিয়েছে বিদ্যুৎ, জ্বালানি ও খনিজসম্পদ মন্ত্রণালয়।
এছাড়া ঈদুল ফিতর উপলক্ষে আগামী ৭ থেকে ১৮ এপ্রিল পর্যন্ত সিএনজি স্টেশন সার্বক্ষণিক খোলা থাকবে।
মঙ্গলবার (১২ মার্চ) এক বিজ্ঞপ্তিতে এ তথ্য জানানো হয়।
বিজ্ঞপ্তিতে বলা হয়, রমজান মাসে বিদ্যুৎ চাহিদার দৈনিক পিক আওয়ারে গ্যাস বিতরণ নেটওয়ার্কে সম্ভাব্য স্বল্প-চাপ পরিস্থিতি নিরসনের লক্ষ্যে ১২ মার্চ থেকে ৬ এপ্রিল পর্যন্ত সিএনজি স্টেশনগুলো বন্ধের সময়কাল (সন্ধ্যা ৬টা থেকে রাত ১১টা পর্যন্ত) পরিবর্তন করে বিকেল ৫টা থেকে রাত ১০টা পর্যন্ত মোট পাঁচ ঘণ্টা বন্ধ রাখা হবে।
এছাড়া আসন্ন ঈদুল ফিতর উদযাপন উপলক্ষে মহাসড়কে যাত্রী সাধারণের যাতায়াতে যানবাহন চলাচল স্বাভাবিক রাখার জন্য জ্বালানি সরবরাহের সুবিধার্থে ৭ থেকে ১৮ এপ্রিল সিএনজি স্টেশনগুলো সার্বক্ষণিক খোলা থাকবে। ১৯ এপ্রিল থেকে পূর্বের নিয়মে সন্ধ্যা ৬টা থেকে রাত ১১টা পর্যন্ত সিএনজি স্টেশনগুলো বন্ধ থাকবে।
",1,193.0,0.0,0.0
20173672,418,"

ব্রিটেনে মসজিদ ও মুসলিম স্থাপনার নিরাপত্তায় তহবিল ঘোষণা
","ব্রিটেনে মসজিদসহ মুসলিম স্থাপনাগুলোর নিরাপত্তা বাড়াতে আগামী চার বছরের জন্য ১১৭ মিলিয়ন পাউন্ডের একটি তহবিল গঠনের ঘোষণা দিয়েছে দেশটির সরকার। বাংলাদেশী টাকায় এই অর্থের পরিমাণ এক হাজার ৬৪৯ কোটি টাকার বেশি। মসজিদ ছাড়া অন্য স্থাপনাগুলোর মধ্যে রয়েছে বিদ্যালয় ও কমিউনিটি সেন্টার।
গত অক্টোবরে ফিলিস্তিনের গাজায় ইসরাইল ও হামাস যোদ্ধাদের মধ্যে যুদ্ধ শুরু হওয়ার পর থেকে ব্রিটেনে মুসলিমবিরোধী বিদ্বেষমূলক ঘটনা বেড়েছে। এর মধ্যেই স্বরাষ্ট্র মন্ত্রণালয় রোববার এই নিরাপত্তা তহবিলের প্রতিশ্রুতি দিয়েছে। এক বিবৃতিতে স্বরাষ্ট্রমন্ত্রী জেমস ক্লেভারলি বলেছেন, ‘আমাদের সমাজে মুসলিমবিরোধী ঘৃণার কোনো ধরনের স্থান নেই।’ব্রিটেনের স্বরাষ্ট্রমন্ত্রী আরো বলেন, ‘ব্রিটিশ মুসলিমদের নিপীড়নকে ন্যায্যতা দেয়ার অজুহাত হিসেবে মধ্যপ্রাচ্যের ঘটনাপ্রবাহকে আমরা ব্যবহার করতে দেব না।’ নিরাপত্তাব্যবস্থার মধ্যে ক্লোজড সার্কিট (সিসি) ক্যামেরা স্থাপন ও সংকেত পাঠানোর মতো ব্যবস্থা থাকছে। এ ছাড়া স্থাপনাগুলোতে বেষ্টনী দেয়া হবে। এ দিকে ক্রমবর্ধমান চরমপন্থী হুমকি মোকাবেলায় গণতান্ত্রিক প্রক্রিয়া এবং প্রতিষ্ঠানের সুরক্ষা নিশ্চিতে আরো প্রায় ৪৩৭ কোটি টাকার তহবিল সরবরাহ করার ঘোষণা দেয়া হয়েছে।
মুসলিমদের বিরুদ্ধে বিদ্বেষমূলক অপরাধের ওপর নজর রাখে ‘টেল মামা’ নামের একটি সংগঠন। সংগঠনটি বলেছে, গত ৭ অক্টোবর ইসরাইলে হামাসের মারাত্মক হামলার পর থেকে চার মাসে দুই হাজার ১০টি বিদ্বেষমূলক ঘটনা নথিভুক্ত করা হয়েছে। সংগঠনটি বলেছে, চার মাসের হিসাবে এটি সবচেয়ে বেশিসংখ্যক নথিভুক্ত ঘটনা। ২০২২-২৩ সালের একই সময়ে এ ধরনের ঘটনা নথিভুক্ত হয়েছিল ৬০০টি। সে হিসাবে এ ধরনের ঘটনা ৩৩৫ শতাংশ বেড়েছে।এসব ঘটনার মধ্যে ছিল নিপীড়নমূলক আচরণ, হুমকি, হামলা, ভাঙচুর, বৈষম্য, বিদ্বেষমূলক বক্তব্য এবং মুসলিমবিরোধী লেখালেখি। সংগঠনটির তথ্য অনুযায়ী, মুসলিমবিরোধী এসব ঘটনার এক হাজার ১০৯টি ঘটেছে অনলাইনে। আর ৬৫ শতাংশ ক্ষেত্রে নারীদের লক্ষ্যবস্তু করা হয়েছে।
 
",1,193.0,0.0,0.0
20173053,396,"

পরিবহন ও যোগাযোগে ২.৯১ শতাংশ কমিয়েও সর্বোচ্চ বরাদ্দ
","কাটছাঁট করে আজ এনইসিতে বার্ষিক উন্নয়ন কর্মসূচি- বিদ্যুৎ ও জ্বালানি খাতে ১৫.৪৭ শতাংশ- গৃহায়ন ও কমিউনিটি সুবিধাতে ১১.৪৩ শতাংশআর্থিক সঙ্কটের কারণে চলতি ২০২৩-২৪ অর্থবছরের বার্ষিক উন্নয়ন কর্মসূচি (এডিপি) ৬.৮৪ শতাংশ কমিয়ে দেয়া হচ্ছে। তবে সংশোধিত এডিপিতে প্রায় সাড়ে সাত হাজার কোটি টাকা বরাদ্দ কমিয়ে পরিবহণ ও যোগাযোগ খাতকেই সর্বোচ্চ ২৫.৮২ শতাংশ বা ৬৩ হাজার ২৬৩ কোটি ৩১ লাখ টাকা বরাদ্দ প্রস্তাব করা হয়েছে। সংশোধিত এডিপির প্রস্তাব করা হয়েছে দুই লাখ ৪৫ হাজার কোটি টাকা। যা চলতি এডিপির আকার থেকে ১৮ হাজার কোটি টাকা কম। এখানে বৈদেশিক খাত থেকে অর্থায়ন কমানো হচ্ছে ১১.১৭ শতাংশ বা সাড়ে ১০ হাজার কোটি টাকা। আরএডিপিতে দ্বিতীয় অগ্রাধিকার পেয়েছে বিদ্যুৎ ও জ¦ালানি খাতে ১৫.৪৭ শতাংশ বা ৩৭ হাজার ৮৯৬ কোটি ৭৩ লাখ টাকা এবং তৃতীয় সর্বোচ্চ গৃহায়ন ও কমিউনিটি সুবিধাদিতে ২৮ হাজার ২ কোটি ৮৩ লাখ টাকা বা ১১.৪০ শতাংশ। আজ জাতীয় অর্থনৈতিক পরিষদের (এনইসি) সভায় সংশোধিত এডিপি অনুমোদনের জন্য পরিকল্পনা কমিশনের পক্ষ থেকে প্রস্তাব উপস্থাপন করা হচ্ছে বলে কমিশন থেকে জানা গেছে।
প্রাপ্ত তথ্য বলছে, চলতি অর্থবছরের জন্য ২ লাখ ৬৩ হাজার কোটি টাকার এডিপি অনুমোদন দিয়েছিল সরকার। চলতি অর্থবছরের প্রথম সাত মাসে (জুলাই-জানুয়ারি) এডিপির বাস্তবায়ন হার গত অর্থবছরের একই সময়ের তুলনায় কম। চলতি বছর বাস্তবায়ন হার ২৭.১১ শতাংশ এবং গত ২০২২-২৩ অর্থবছর একই সময়ে যা ২৮.১৬ শতাংশ ছিল। সার্র্বিকভাবে অগ্রগতি কম হওয়ার কারণে প্রতি বছরের মতোই এবারো কাঁচি ধরা হলো মূল এডিপিতে। মূল এডিপিতে পরিবহণ ও যোগাযোগ খাতে সর্বোচ্চ ২৮.৭৩ শতাংশ বা ৭০ হাজার ৬৯৫ কোটি ৫২ লাখ টাকা। সেখান থেকে কমিয়ে এখন ২৫.৮২ শতাংশ বা ৬৩ হাজার ২৬৩ কোটি টাকা করা হচ্ছে।
এনইসিতে দেয়া প্রস্তাবনার তথ্যানুযায়ী, বৈদেশিক ঋণ বা প্রকল্প সহায়তা খাত থেকে ১১ শতাংশ বা সাড়ে ১০ হাজার কোটি টাকা কমিয়ে ৮৩ হাজার কোটি টাকায় নামিয়ে আনার প্রস্তাব করা হচ্ছে। মূল এডিপিতে প্রকল্প সহায়তা খাতের বরাদ্দ ছিল ৯৪ হাজার কোটি টাকা। সংশোধিত এডিপিতে সরকারের নিজস্ব তহবিল থেকে প্রায় সাড়ে ৪ শতাংশ বা সাড়ে ৭ হাজার কোটি টাকা কমিয়ে এক লাখ ৬১ হাজার ৫০০ কোটি টাকার বরাদ্দ প্রস্তাব করা হয়েছে। মূল এডিপিতে এই খাতের বরাদ্দ ছিল এক লাখ ৬৯ হাজার কোটি টাকা। খাতভিত্তিক বরাদ্দ প্রস্তাব
গত দু’বছর ধরে দেশের উন্নয়ন প্রকল্পগুলোকে ১৫টি খাতের আওতায় বাস্তবায়ন করা হচ্ছে। দ্বিতীয় সর্বোচ্চ বরাদ্দ ১৫ দশমিক ৪৭ শতাংশ বরাদ্দ প্রস্তাব করা হয়েছে বিদ্যুৎ ও জ্বালানি খাতে। এই খাতের জন্য প্রস্তাব করা হয়েছে ৩৭ হাজার ৮৯৭ কোটি ৭৩ লাখ টাকা। তৃতীয় সর্বোচ্চ বরাদ্দ ১১ দশমিক ৪৩ শতাংশ বরাদ্দ প্রস্তাব করা হয়েছে গৃহায়ন ও কমিউনিটি সুবিধাবলি খাতে। এই খাত পাচ্ছে ২৮ হাজার ২ কোটি ৮৩ লাখ টাকা। অন্য খাতের মধ্যে স্থানীয় সরকার ও পল্লী উন্নয়ন ৮ দশমিক ১৫ শতাংশ বা ১৯ হাজার ৯৬৭ কোটি ৫০ লাখ টাকা, শিক্ষাখাতে ১৭ হাজার ২২৩ কোটি টাকা, যা সংশোধিত এডিপির ৭.০৩ শতাংশ।
এ ছাড়া পরিবেশ, জলবায়ু পরিবর্তন এবং পানিসম্পদ খাতে প্রস্তাব করা হয়েছে ৫.৮৩ শতাংশ বা ১৪ হাজার ২৭২ কোটি টাকা, স্বাস্থ্য খাতে ৪.৯৩ শতাংশ বা ১২ হাজার ৬৬ কোটি ৭৬ লাখ টাকা, কৃষি খাতে ১০ হাজার ৩১৭ কোটি ৭৬ লাখ টাকা ৪ দশমিক ২১ শতাংশ, শিল্প ও অর্থনৈতিক সেবা খাতে ৪ হাজার ৬৩০ কোটি ৪৩ লাখ টাকা বা ১.৮৯ শতাংশ, বিজ্ঞান ও তথ্যপ্রযুক্তি খাতে ৩ হাজার ৬৩৭ কোটি ১২ লাখ টাকা বা ১.৪৮, জনশৃঙ্খলা ও সুরক্ষা খাত ৩ হাজার ৩৭৬ কোটি টাকা, ধর্ম, সংস্কৃতি ও বিনোদন খাতে ২ হাজার ৮৫৪ কোটি টাকা বা ১.১৬ শতাংশ, সাধারণ সরকারি সেবা খাতে ২ হাজার ৪২৭ কোটি ৭৫ লাখ টাকা, সামাজিক সুরক্ষায় ২ হাজার ৭৬৭ কোটি ৫৮ লাখ টাকা এবং প্রতিরক্ষা খাতে ৯২০ কোটি টাকা বরাদ্দের প্রস্তাব করা হচ্ছে।
 
",1,193.0,0.0,0.0
20182938,424,"

আল কুরআনের বাণী
","মুমিনদের জন্য উপদেশএটি কিতাব, যা তোমার প্রতি নাজিল করা হয়েছে। সুতরাং তার সম্পর্কে তোমার মনে যেন কোনো সঙ্কীর্ণতা না থাকে। যাতে তুমি তার মাধ্যমে সতর্ক করতে পারো এবং তা মুমিনদের জন্য উপদেশ। -(সূরা আল-আরাফ-২)
",1,193.0,0.0,0.0
20171233,329,"

ঋণ জালিয়াতি : তানভীর মাহমুদসহ ১৮ জনের রায় ১৯ মার্চ
","সোনালী ব্যাংকের প্রায় ৪ হাজার কোটি টাকার ঋণ জালিয়াতির ঘটনায় হলমার্কের ব্যবস্থাপনা পরিচালক তানভীর মাহমুদসহ ১৮ জনের বিরুদ্ধে রায় ঘোষণার জন্য আগামী ১৯ মার্চ দিন ধার্য করেছেন আদালত।
মঙ্গলবার (১২ মার্চ) ঢাকার বিশেষ জজ আদালত-১ এর বিচারক মো: আবুল কাশেমের আদালত দুদক ও আসামিপক্ষের যুক্তিতর্ক উপস্থাপন শেষে রায়ের এ তারিখ ঠিক করেন।
মামলায় অন্য আসামিরা হলেন তানভীরের স্ত্রী প্রতিষ্ঠানটির চেয়ারম্যান জেসমিন ইসলাম, জেনারেল ম্যানেজার তুষার আহমেদ, সোনালী ব্যাংকের প্রধান কার্যালয়ের সাবেক জিএম মীর মহিদুর রহমান, উপমহাব্যবস্থাপক (ডিজিএম) মো: সফিজউদ্দিন আহমেদ, ডিএমডি মাইনুল হক, এজিএম মো: কামরুল হোসেন খান ও নকশী নিটের এমডি মো: আবদুল মালেক কারাগারে রয়েছেন।
এছাড়া জামিনে রয়েছেন, উপমহাব্যবস্থাপক (ডিজিএম) শেখ আলতাফ হোসেন (সাময়িক বরখাস্ত) ও সাভারের হেমায়েতপুরের তেঁতুলঝোড়া ইউনিয়ন পরিষদের সাবেক চেয়ারম্যান মো: জামাল উদ্দিন সরকার।
পলাতক আসামিদের মধ্যে রয়েছেন, প্যারাগন গ্রুপের এমডি সাইফুল ইসলাম রাজা, সোনালী ব্যাংকের প্রধান কার্যালয়ের জিএম ননী গোপাল নাথ, প্রধান কার্যালয়ের সাবেক ব্যবস্থাপনা পরিচালক হুমায়ুন কবির, সহকারী উপমহাব্যবস্থাপক মো: সাইফুল হাসান, নির্বাহী কর্মকর্তা আবদুল মতিন, ম্যাক্স স্পিনিং মিলসের মালিক মীর জাকারিয়া, টি অ্যান্ড ব্রাদার্সের পরিচালক তসলিম হাসান, ডিএমডি মো: আতিকুর রহমান ও সোনালী ব্যাংক ধানমন্ডি শাখার জ্যেষ্ঠ নির্বাহী কর্মকর্তা মেহেরুন্নেসা মেরি।
দুদক প্রসিকিউটর মীর আহাম্মদ আলী সালাম জানান, তানভীরসহ ১৮ জনের বিরুদ্ধে করা একটি মামলায় গত ২৮ ফেব্রুয়ারি রায় ঘোষণার জন্য দিন ধার্য ছিল। তবে সেদিন দুদকের পক্ষ থেকে মামলাটি রায়ের পর্যায়ে থেকে নিয়ে আরও দুইজন সাক্ষীর সাক্ষ্য গ্রহণের অনুমতি চেয়ে আদালতে আবেদন করা হয়। আদালত দুদকের আবেদন মঞ্জুর করেন। এরপর ওই দুইজন সাক্ষীর সাক্ষ্য নিয়েছেন আদালত। সাক্ষ্য গ্রহণ, আত্মপক্ষ সমর্থন ও যুক্তিতর্ক শুনানি শেষে আদালত রায় প্রচারের জন্য ১৯ মার্চ দিন ধার্য করেছেন।
গত ২৮ জানুয়ারি মামলার যুক্তিতর্কের শুনানি শেষে আদালত রায়ের তারিখ ২৮ ফেব্রুয়ারি ঠিক করেন। তবে ওই দিন আরও দু’জন সাক্ষীর সাক্ষ্য গ্রহণের জন্য দুদকের পক্ষ থেকে আবেদন করা হলে আদালত তা মঞ্জুর করেন।
মামলায় অস্তিত্বহীন ম্যাক্স স্পিনিং মিলসের নামে প্রায় ৫২৬ কোটি টাকা ঋণ নিয়ে ১০ কোটি ৫০ লাখ টাকা আত্মসাৎ করে আসামিরা। মামলায় আদালত অভিযোগপত্রের মোট ৮১ জন সাক্ষীর মধ্যে ৫৭ জনের সাক্ষ্য গ্রহণ করেছেন। ২০১৬ সালের ২৭ মার্চ আসামিদের বিরুদ্ধে অভিযোগ গঠন করেন আদালত।
সূত্র : ইউএনবি
",1,193.0,0.0,0.0
20171243,330,"

২০২৩ সালে চীন প্রায় ৪০ লাখ হেক্টর বনায়ন করেছে
","গত বছর ৩৯ লাখ ৯৮ হাজার হেক্টর ভূমিতে সবুজায়নে পদক্ষেপ নিয়েছে চীন।
মঙ্গলবার (১২ মার্চ) সরকারি তথ্য থেকে এসব জানা গেছে।
ন্যাশনাল গ্রিনিং কমিশনের এক প্রতিবেদনে বলা হয়েছে, ২০২২ সালের চেয়ে গত বছর দেশটিতে বেশি পরিমাণ ভূমিতে বনায়ন হয়েছে। এ সময় ৩৮ লাখ ৩০ হাজার হেক্টর ভূমিতে বনায়ন করেছে দেশটি। ২০২৩ সালে, দেশটি ৪৩ লাখ ৭৯ হাজার হেক্টর তৃণভূমি পুনরুদ্ধার করেছে এবং ১৯ লাখ ৫ হাজার হেক্টর বালু মাটির ভূমি ও পাথরযুক্ত জমি শোধন করেছে।
চীনে মঙ্গলবার ৪৬তম জাতীয় বৃক্ষরোপণ দিবস পালিত হচ্ছে।
সূত্র : ইউএনবি
",1,193.0,0.0,0.0
20171252,332,"

নিখোঁজের তিন দিন পর আ’ লীগ নেতার ছেলের লাশ উদ্ধার
","গাইবান্ধায় নিখোঁজের তিন দিন পর নিখোঁজ শফিকুর রহমান পাভেল ( ৩৮) নামে এক যুবকের লাশ উদ্ধার করছে পুলিশ।
মঙ্গলবার সকালে সদর উপজেলার ঝল্লমঝড় ইউনিয়নের রঘুনাথপুর গ্রামের বাড়ির পার্শ্বে সিরাজুল ইসলাম নামে এক ব্যক্তির অপরিত্যক্ত বাড়ির সেপটিক ট্যাংক থেকে লাশ উদ্ধার করা হয়।
দৈনিক নয়া দিগন্তকে বিষয়টি নিশ্চিত করছেন সদর থানার ভারপ্রাপ্ত কর্মকর্তা মো: মাসুদ রানা।
পাভেল গাইবান্ধা সদর উপজেলার বল্লমঝড় ইউনিয়ন আওয়ামী লীগ সভাপতি আব্দুস সামাদ আকন্দের ছেলে। জানা গেছে, গত শনিবার সন্ধ্যায় বাসা থেকে বের হয়ে তিনি নিখোঁজ হন। নিখোঁজের তিনদিন পর আজ সকালে তার লাশ উদ্ধার করে পুলিশ। এর আগে, পাভেলের বড় ভাই বেলাল ইউসুফ রাসেল গত রোববার গাইবান্ধা সদর থানায় একটি সাধারণ ডায়েরি (জিডি) করেছিলেন।
",1,193.0,0.0,0.0
20173716,423,"

মুসলমানদের কাটা ঘায়ে নুনের ছিটা
","মনে হচ্ছে বর্তমানে ভারতে মুসলমানদের কষ্ট দেয়া একটি স্বতন্ত্র নীতি হয়ে গেছে। আগে এ কাজটা করত সাম্প্রদায়িক ও ফ্যাসিবাদী শক্তিগুলো। কিন্তু যখন থেকে এ শক্তিগুলো সরকারি পৃষ্ঠপোষকতা পাচ্ছে, তখন থেকে পরিস্থিতি চরম পর্যায়ে উদ্বেগজনক হয়ে গেছে। অথচ ভারতের সংবিধান এখন পর্যন্ত সেকুলার এবং দেশে গণতান্ত্রিক ব্যবস্থাপনার কথাও বলা হচ্ছে। কিন্তু কার্যত সব কিছু সংখ্যাগরিষ্ঠ জনগণের সন্তুষ্টির জন্য করা হচ্ছে। মুসলমানদের এমনভাবে উপেক্ষা করা হচ্ছে যে, যেন তারা এ দেশের আসল নাগরিক নন, তারা ভিনদেশী কেউ, যাদের শেকড় উপড়ে ফেলা দেশের স্বার্থে জরুরি ধরে নেয়া হয়েছে। আগামীতে তাদের মানসিক ও আবেগী কষ্ট দিয়ে তাদের ভেতর ভীতি ও ত্রাস সৃষ্টি করার চেষ্টা করা হচ্ছে। যাতে তারা নিজেদের বিছানাপত্র গোটানো শুরু করে দেয়। রামমন্দির উদ্বোধনের পর তো ফ্যাসিবাদী শক্তিগুলোর সাহস এত বেড়ে গেছে যে, মুসলমানদের মুছে ফেলতে তাদের প্রস্তুত দেখা যাচ্ছে। সরকারের মৌলিক দায়িত্ব হচ্ছে সব নাগরিকের মাঝে নিরাপত্তাবোধ সৃষ্টি করা এবং জানমালের নিরাপত্তা প্রদান করা। কিন্তু এর বিপরীতে সরকার এমন গোষ্ঠীকে সাহস জোগানোর নীতির পথে হাঁটছে, যারা মুসলমানদের ক্রমাগত ভীতসন্ত্রত করে যাচ্ছে। এর কার্যকর প্রমাণ সম্প্রতি দেখা গেল, যখন দেশের সবচেয়ে বড় বেসামরিক পুরস্কার ‘ভারতরতœ’ তাদের দেয়া হয়েছে, যারা দেশে শুধু বিষময় পরিবেশ সৃষ্টি করেনি, বরং সাম্প্রদায়িকতার বিদ্বেষকে এ দেশের স্বতন্ত্র নীতি বানিয়ে দিয়েছে। এবারের ভারতরতœ পুরস্কার যেন মুসলমানদের কাটা ঘায়ে নুনের ছিটা।সবাই জানেন, ভারতরতœ হিন্দুস্থানের সবচেয়ে বড় বেসামরিক পুরস্কার। এখন পর্যন্ত এটা তাদেরই দেয়া হয়েছে, যারা দেশের জন্য বড় ধরনের কোনো অবদান রেখেছেন। কিন্তু বিজেপি সরকারে এ পুরস্কারের অর্থ বদলে গেছে। এখন এ পুরস্কার এমন লোকদেরও দেয়া হচ্ছে, যারা শাসকদলের রাজনৈতিক এজেন্ডা বাস্তবায়নে সহযোগী হয়েছেন। এ কারণে সম্প্রতি যাদের এ পুরস্কারে ভূষিত করা হয়েছে, তাদের মধ্যে অধিকাংশেরই জাতীয় অবদান নিয়ে প্রশ্ন উত্থাপিত হচ্ছে। কেননা এ পুরস্কার বিতরণের সময় শুধু রাজনৈতিক ফায়দাকে মাথায় রাখা হয়েছে। এ বছর ভারতরতœ পুরস্কারে ভূষিত ব্যক্তিদের মাঝে কর্পুরি ঠাকুর, লাল কৃষ্ণ আদভানি, এম এস স্বামীনাথন, পি ভি নরসিমা রাও এবং চরণ সিংয়ের নাম রয়েছে। নরসিমা রাও কংগ্রেস পার্টির দ্বিতীয় নেতা, যিনি এ পুরস্কারে ভূষিত হলেন।
এর আগে সাবেক প্রেসিডেন্ট ও সিনিয়র কংগ্রেস নেতা প্রণব মুখার্জিকে ভারতরতœ প্রদান করা হয়েছে। তিনি ভারতরতœ অর্জনের আগে নাগপুর গিয়ে আরএসএস-এর সদর দফতরে হাজির হয়েছিলেন। যার দ্বারা এটা প্রমাণিত হয় যে, তিনি কংগ্রেসে থেকে আরএসএস-এর এজেন্ডা বাস্তবায়ন করে গেছেন। একেবারে হুবহু নরসিমা রাও এমনটাই করেছিলেন। এ কারণে তৎকালীন প্রধানমন্ত্রী নরসিমা রাওকে মৃত্যুর পর এ পুরস্কারে ভূষিত করা হলো। নরসিমা রাওয়ের সবচেয়ে বড় কৃতিত্ব হচ্ছে, তিনি তার শাসনামলে বাবরি মসজিদ শহীদ করান। বর্তমান সরকার তাকে তার বিনিময়স্বরূপ মরণোত্তর পুরস্কার প্রদান করেছে। একই রকমভাবে বাবরি মসজিদের শাহাদতের পথ সুগমকারী লালকৃষ্ণ আদভানিকেও পুরস্কারে ভূষিত করা হয়েছে। অথচ তাকে বহু দিন ধরে হিমাগারে রাখা হয়েছিল। কিন্তু হঠাৎ তাকে ভারতরতœ দিয়ে নতুন জীবন প্রদান করা হলো।যদি আপনি লালকৃষ্ণ আদভানির জাতীয় অবদানের প্রতি নজর বুলান, তা হলে বেশ নৈরাশ্যজনক দৃশ্য ফুটে উঠবে। জাতীয় পর্যায়ে তার এমন কোনো অর্জনের রেকর্ড নেই, যার ভিত্তিতে তাকে দেশের সর্বোচ্চ বেসমারিক পুরস্কার প্রদান করা যায়। সবাই জানেন, তিনি সোমনাথ থেকে অযোধ্যা পর্যন্ত বের করা রথযাত্রার সময় দেশে অস্বাভাবিক সাম্প্রাদায়িক উত্তেজনা সৃষ্টি করেন এবং দেশের দু’টি বড় সম্প্রদায়কে একে অপরের মুখোমুখি দাঁড় করিয়ে দিয়েছেন। আদভানির রথযাত্রার সময় দেশে ভয় ও ত্রাসের যে পরিবেশ সৃষ্টি হয়েছিল, সেটা পুরোপুরি শব্দে বর্ণনা করা যাবে না। এ কারণেই অন্যতম হিন্দু সাংবাদিক রঘুবর সোরেন তাকে ভারতরতœ প্রদানের পর অযোধ্যা থেকে তার প্রতিবেদনে লিখেছেন, ‘লালকৃষ্ণ আদভানিকে প্রদত্ত ভারতরতœ মূলত রামমন্দির, রামনগরী ও কোটি কোটি রামভক্তের পুরস্কার। এটা বলতে গিয়ে তিন দশক আগের সেই সময়ের কথা মনে পড়ে, যখন মন্দির আন্দোলন চূড়ান্ত পর্যায়ে ছিল এবং লালকৃষ্ণ আদভানিকে সেই আন্দোলনের নায়ক মনে করা হতো।’ ওই সাংবাদিক আরো লিখেছেন, ‘সবচেয়ে বেশি চূড়ান্ত পর্যায়ের ভূমিকায় তাকে সে সময় দেখা গেছে, যখন রামজন্মভূমির মুক্তির জন্য সোমনাথ থেকে রথযাত্রা নিয়ে তিনি অযোধ্যার দিকে রওনা হন। দিনটা ছিল ১৯৯০ সালের ২৫ সেপ্টেম্বর। অথচ মন্দির আন্দোলন এর আগে থেকেই জনআন্দোলনরূপে হয়ে আসছিল। কিন্তু আদভানির রথযাত্রা সেই আন্দোলনকে চূড়ান্ত পর্যায়ে পৌঁছার জন্য সামনে এগিয়ে নিয়ে যায়।’
হিন্দি দৈনিক জাগরণের প্রতিবেদকের এই চুম্বকাংশ উদ্ধৃত করার উদ্দেশ্য হচ্ছে, আপনারা যেন আদভানির মূল অবদানটা অনুমান করতে পারেন। অনুরূপভাবে পি ভি নরসিমা রাওকে ভারতরতœ প্রদানের নেপথ্যে তার সেই নিন্দনীয় ভূমিকা রয়েছে, যা তিনি প্রধানমন্ত্রী হিসেবে বাবরি মসজিদ ধ্বংসের পথ সুগম করে দিতে পালন করেন। সবাই জানেন, বাবরি মসজিদ ধ্বংসের পর কেন্দ্র কল্যাণ সিং সরকারকে বরখাস্ত করে সেখানে প্রেসিডেন্ট শাসন জারি করেছিল। কিন্তু তা সত্ত্বেও সেখানে বাবরি মসজিদের স্থানে অস্থায়ী মন্দির বানাতে ছাড় দেয়া হয়। যদি নরসিমা রাওয়ের নিয়ত স্বচ্ছ হতো, তাহলে তিনি এমনটা হতে দিতেন না। কেননা যা কিছু ধ্বংস করা হয়েছিল, সেটা মসজিদ ছিল। আর তার অবশিষ্টাংশের ওপর রামমন্দিরের কাঠামো নির্মাণ করানো সরাসরি অন্যায়। নরসিমা রাওয়ের অপর বড় কীর্তি হচ্ছে জালিম দখলদার ইসরাইলের সাথে কূটনৈতিক সম্পর্ক কায়েম করা। তারই শাসনামলে ভারত-ইসরাইল বন্ধুত্বের বন্ধন গড়ে ওঠে, যা বর্তমান সরকারের সবচেয়ে বড় এজেন্ডা প্রমাণিত হয়। বিজেপি ক্ষমতায় আসার পর ইসরাইলের সাথে ভারতের যে ঘনিষ্ঠতা হয়েছে, তা কারো কাছে গোপন নেই।এখন আসুন চৌধুরী চরণ সিংয়ের ওপর একটু দৃষ্টিপাত করি, যিনি কৃষক নেতা হিসেবে পরিচিত। কিন্তু বাস্তবে তার সবচেয়ে বড় কৃতিত্ব হচ্ছে, তিনি দেশে রাজনৈতিক দল বদলের রেকর্ড প্রতিষ্ঠা করেছেন। তার উত্তরাধিকারীরাও ওই নীতির ওপরই দাঁড়িয়ে আছেন। চৌধুরী চরণ সিংয়ের পর তার পুত্র অজিত সিং তার পথ অনুসরণ করেছেন। আর এখন তার পৌত্র জৈন্ত চৌধুরীও তার দাদার পদরেখার ওপর পথ চলছেন। চৌধুরী চরণ সিংকে ভারতরতœ প্রদানের পর জৈন্ত চৌধুরী সমাজবাদী পার্টি থেকে তার ঐক্য ভেঙে দিয়ে বিজেপির সাথে হাত মিলিয়েছেন। তিনি তার দাদাকে ভারতরতœ প্রদানকে স্বাগত জানিয়ে বলেছেন, ‘এখন কোন মুখে বাধা দেবো?’ চৌধুরী চরণ সিং পশ্চিম উত্তরপ্রদেশের জাট কৃষক নেতা ছিলেন। ইউপির রাজনীতিতে গত শতাব্দীর পঞ্চাশের দশকে উচ্চ জাতের আধিপত্য ছিল। রাজনৈতিক সঙ্কল্পে ভরপুর চৌধুরী ওই আধিপত্যকে সর্বাবস্থায় ধ্বংস করতে চাচ্ছিলেন। তিনি দলবদলের রাজনৈতিক যুগের নেতৃত্বের দায়িত্ব পালন করেন। এটা এমন এক সময় ছিল, যখন জনপ্রতিনিধিগণ ব্যক্তিগত স্বার্থের জন্য সরকারি ভিত মজবুত করার কাজ করতেন। এ কৃতিত্বের বদৌলতে চরণ সিং ১৯৬৭ এবং ১৯৭০ সালে কিছু সময়ের জন্য উত্তরপ্রদেশের মুখ্যমন্ত্রী হওয়ার সফলতা অর্জন করেন।
১৯৭৫ সালে জরুরি অবস্থা জারি হওয়ার পর ইন্দিরা গান্ধী তাকেও কারাগারে প্রেরণ করেন। ১৯৭৭ সালে যখন ইন্দিরাবিরোধী জোয়ারের সময় জনতা পার্টি ক্ষমতায় আসে, তখন চরণ সিং স্বরাষ্ট্রমন্ত্রী এবং এর পরে উপ-প্রধানমন্ত্রী হন। কিন্তু তিনি তাতেও তৃপ্ত হননি। তার দৃষ্টি প্রধানমন্ত্রীর চেয়ারের প্রতি নিবদ্ধ ছিল। ১৯৭৯ সালে আবার দল বদল করে তিনি ইন্দিরা গান্ধীর সহায়তায় প্রধানমন্ত্রীর চেয়ার হাতিয়ে নিতে সফল হন। এটা নিয়মবহির্ভূত রাজনীতির চূড়ান্তরূপ ছিল। জনগণ ইন্দিরা গান্ধীর বিরোধিতার নামে জনতা পার্টিকে বেছে নেয়। কিন্তু চরণ সিং এ বাস্তবতাকে শিকেয় তুলে রেখে সেই ইন্দিরা গান্ধীর সহায়তায় প্রধানমন্ত্রী হওয়াকে মেনে নেন। কিন্তু এ চেয়ারেও তিনি খুব বেশি দিন টিকে থাকতে পারেননি। কেননা ইন্দিরা গান্ধী কয়েক সপ্তাহের মধ্যেই তার সমর্থন তুলে নেন। এ বাস্তবতার আলোকে চরণ সিংয়ের সবচেয়ে বড় অবদান এটাই বলা যেতে পারে যে, কোনো নীতি বা দর্শন ছাড়াই রাজনীতি করো। যেখানেই সুযোগ পাও সেখানেই দল বদল করে মুখ্যমন্ত্রী বা প্রধানমন্ত্রীর চেয়ার হাতিয়ে নাও। যদি এ ধরনের লোকই ভারতরতেœর প্রাপ্য হয়, তাহলে এ ধরনের পুরস্কারকে আমরা দূর থেকে সালাম জানাই। মুম্বাই থেকে প্রকাশিত দৈনিক মুম্বাই উর্দু নিউজ ১৮ ফেব্রুয়ারি, ২০২৪ হতে উর্দু থেকে ভাষান্তর ইমতিয়াজ বিন মাহতাবahmadimtiajdr@gmail.com লেখক : ভারতের সাংবাদিক ও কলামিস্ট
",1,193.0,0.0,0.0
20171265,333,"

রমজানে মসজিদের ধ্বংসস্তুপে নামাজ আদায় করছেন গাজাবাসী
","ইসরাইলি বিমান হামলায় বিধ্বস্ত একটি মসজিদের ধ্বংসাবশেষের মধ্যেই কয়েক ডজন গাজাবাসী সোমবার, রমজানের প্রথম দিন তাদের নামাজ আদায় করেন। নামাজের নিয়তে হাত বেঁধে একজন ইমামের পেছনে সারিবদ্ধভাবে দাঁড়িয়ে, কিছু ফিলিস্তিনি পুরুষ নামাজ আদায় করেন। এর আগে রোজার মাসে মসজিদের ধংসস্তুপের মধ্যে নামাজ আদায়ের এমন দৃশ্য কখনো দেখেনি ফিলিস্তিনবাসী।
যুদ্ধ-বিধ্বস্ত অঞ্চল জুড়ে অস্থায়ী শিবিরে বসবাসকারী অনেকেই নামাজে অংশ নিতে পরেননি। তারা তাদের পরিবারের জন্য কিছু খাবারের সন্ধানে রাস্তায় নামেন। ইসরাইলি বাহিনীর স্থল অভিযানে খান ইউনিসে নিজ পরিবারের জন্য তৈরি করা এক বাড়ির মালিক জাকি হুসেইন আবু মনসুর বলেন, ‘আমার ইচ্ছে হয়, বিমানগুলো আমার ওপর বোমা ফেলুক এবং আমি তাতে মারা যাই।’
৬৩ বছর বয়সী মনসুর এএফপিকে বলেন, ‘এই জীবনের চেয়ে মরে যাওয়া ভালো। কখনো কখনো আমাদের প্রয়োজনীয় জিনিসগুলি বাজারে দেখি, কিন্তু আমরা সেগুলি কিনতে অক্ষম।’
এই রমজানে গাজায় বঞ্চনার রূপই যেন স্বাভাবিক হয়ে দেখা দিয়েছে। রাফাহ’র বাজারে খাদ্য সামগ্রীর সঙ্কট দেখা দিয়েছে। কয়েকটি দোকানে ঐতিহ্যগতভাবে রমজানে বিক্রি হওয়া ‘কাতায়েফ’ নামে এক ধরনের মিষ্টান্ন পাওয়া যাচ্ছে। রোজার মাসে সাধারণত রাস্তায় যে উজ্জ্বল আলো ও সাজসজ্জা শোভা পায়, তা স্পষ্টতই অনুপস্থিত। তবে কিছু কিছু স্টলে রমজানের ফানুস প্রদর্শন করা হচ্ছে। গাজার উত্তরাঞ্চল থেকে বাস্তুচ্যুত হওয়া ও বর্তমানে রাফাহতে আশ্রয় নেয়া ৩৯ বছর বয়সী মাইসা আল-বালবিসি বলেন, ‘আমরা শাকসবজির দামও দিতে পারি না, ফলের কথা ছেড়ে দিন।’
দুই সন্তানের মা তার তাঁবুর কাছে এএফপিকে বলেন, ‘সবকিছুই খুব দামি। বাচ্চাদের ও আমার জন্য আমি কিছুই কিনতে পারছি না। এমনকি সবচেয়ে সাধারণ জিনিসের দামও আকাশচুম্বী হয়েছে।’
৭ অক্টোবরে হামাসের হামলার প্রতিশোধ নিতে ইসরাইলের নিরবচ্ছিন্ন সামরিক অভিযানের মধ্যে ফিলিস্তিনিরা এই বছর রমজান পালন করছে।
সরকারি ইসরাইলি পরিসংখ্যানের উপর ভিত্তি করে এএফপির তথ্য অনুযায়ী, হামাসের ওই অভিযানে প্রায় ১ হাজার ১৬০ জন নিহত হয়, যাদের বেশিরভাগই বেসামরিক নাগরিক। আর, হামাস পরিচালিত অঞ্চলের স্বাস্থ্য মন্ত্রণালয় অনুসারে, হামাসকে নির্মূল করার লক্ষ্যে ইসরায়েলের প্রতিশোধমূলক অবিরাম হামলায় অন্তত ৩১ হাজার ১১২ জন নিহত হয়েছে, যাদের বেশিরভাগই নারী ও শিশু।
বাস্তুচ্যুতদের জন্য জনাকীর্ণ শিবিরে বাধ্য হয়ে বসবাসকারিদের খাদ্য ঘাটতি ও অস্বাস্থ্যকর অন্ধকারাচ্ছন্ন জীবনযাত্রার বাস্তবতা পবিত্র মাসের উৎসবের মেজাজকে ম্লান করে দিয়েছে। 
জাতিসঙ্ঘের মতে, রাফাতে আশ্রয়প্রার্থী দেড়কোটি মানুষের বেশিরভাগই খাবার, পানি ও ওষুধ পাচ্ছে না। এর আগে, ইসরাইল ও মিশরের গাজা উপত্যকার দীর্ঘ অবরোধ সত্ত্বেও, পূর্ববর্তী বছরগুলোতে রমজানের জন্য প্রয়োজনীয় পণ্যগুলি পাওয়া যেত।
এবার রমজানের প্রথম দিনে সূর্য উদিত হওয়ার সাথে সাথে রাফাহ জুড়ে বিমান হামলার ধোঁয়া দেখা যায়।
৫০ বছর বয়সী আউনি আল-কায়য়াল বলেন, তিনি জেগে ওঠার সাথে সাথে লাশ বহনকারী অ্যাম্বুলেন্স দেখতে পান।
তিনি এএফপিকে বলেন, ‘রমজানের শুরুটা ছিল দুঃখজনক ও হতাশাব্যঞ্জক, সর্বত্র রক্তের গন্ধ ও দুর্গন্ধ। আমি আমার তাঁবুতে জেগে উঠেছি এবং এ অবস্থা দেখে কাঁদতে শুরু করেছি।’সূত্র : এএফপি
",1,193.0,0.0,0.0
20173715,422,"
স্মরণ 
মশিউর রহমান যাদুমিয়া
","আজ মশিউর রহমান যাদুমিয়ার মৃত্যুদিবস। ১৯২৪ সালের ৯ জুলাই নীলফামারী জেলার ডিমলা উপজেলার খগাখড়িবাড়ী গ্রামে জন্মগ্রহণ করেন। তিনি ছাত্রজীবনেই গণমানুষের কল্যাণে রাজনীতির সাথে জড়িয়ে পড়েন। দ্বিতীয় মহাযুদ্ধের সময় তিনি বার্মা গিয়ে যুদ্ধাহতদের সেবায় আত্মনিয়োগ করেন। তেতাল্লিশ মহাদুর্ভিক্ষের সময় রংপুরের চরাঞ্চলে প্লেগের প্রাদুর্ভাব দেখা দিলে জনগণের সেবায় আত্মনিয়োগ করেন। এর স্বীকৃতিস্বরূপ তার নামানুসারে একটি চরের নাম হয় ‘যাদুর চর’। ১৯৪৬ সালে দাঙ্গার সময় হিন্দু-মুসলিম সম্প্রীতির লক্ষ্যে হত্যাযজ্ঞের বীভৎসতার ছবি তুলে বিশেষ বুলেটিন প্রকাশ করেছিলেন। ফলে ব্রিটিশ সরকার তাকে গ্রেফতার করে। দিল্লিতে তার বিচার অনুষ্ঠিত হয়। তার যুক্তির কাছে সরকার পরাজিত হয়ে বিশেষ স্কোয়াড দিয়ে বাড়ি পৌঁছে দেয়। তার প্রচেষ্টায়ই সেই অঞ্চলে দাঙ্গা সম্পূর্ণ বন্ধ হয়ে যায়। পঞ্চাশের দশকের শেষ দিকে জেলা বোর্ডের কনিষ্ঠতম চেয়ারম্যান হিসেবে পরপর দু’বার নির্বাচিত হন।
১৯৫৭ সালে পূর্ব পাকিস্তান যুবলীগের যুব উৎসব কমিটির চেয়ারম্যান ছিলেন। একই সালে মওলানা ভাসানীর আহ্বানে কাগমারী সম্মেলনে অগ্রণী ভূমিকা রাখেন। ১৯৬২ সালে জাতীয় পরিষদের সদস্য নির্বাচিত হন এবং পার্লামেন্টে বিরোধী দলের উপনেতা ছিলেন। ১৯৬৩ সালে সরকারবিরোধী আন্দোলনের জন্য গ্রেফতার হন। ষাটের দশকের শেষ দিকে ন্যাপের সাধারণ সম্পাদক হন এবং আইয়ুববিরোধী আন্দোলনে সোচ্চার দাবি উপস্থাপন করেন। ভাসানীর আহ্বানে জাতীয় পরিষদের সদস্যপদ ত্যাগ করেন। ১৯৬৯ সালে পশ্চিম পাকিস্তানের টোবাটেকসিংয়ে কৃষক সম্মেলনে ইয়াহিয়া খানকে গাদ্দার বলার কারণে তাকে গ্রেফতার করে সাত বছর সশ্রম কারাদণ্ড দেয়া হয়। ১৯৭১ সালের ২৩ মার্চ পল্টন ময়দানে মওলানা ভাসানীর আহ্বানে অনুষ্ঠিত জনসভায় ন্যাপের পক্ষ থেকে আনুষ্ঠানিকভাবে বাংলাদেশের স্বাধীনতার ঘোষণা পাঠ এবং প্রতীকী পতাকা উত্তোলন করেন। ১৯৭৪ সালে গ্রেফতার ও ১৯৭৫ সালের নভেম্বরে তিনি কারামুক্ত হন। গণতন্ত্রে উত্তরণের লক্ষ্যে জাতীয়তাবাদী শক্তিকে ঐক্যবদ্ধ করতে তিনি জিয়াউর রহমানের পাশে এসে দাঁড়ান।১৯৭৬ সালে ভাসানীর নেতৃত্বে ঐতিহাসিক ফারাক্কা লংমার্চের প্রস্তুতি ও সাংগঠনিক কমিটির চেয়ারম্যান ছিলেন। ভাসানীর মৃত্যুর পর ন্যাপের চেয়ারম্যান নির্বাচিত হন। তখন তিনি জিয়ার অনুরোধে প্রধানমন্ত্রীর মর্যাদায় সিনিয়র মন্ত্রী হিসেবে দায়িত্ব পালন করেন। ১৯৭৭ সালে প্রথমে জাতীয়তাবাদী ফ্রন্ট এবং পরে ন্যাপের কার্যক্রম স্থগিত করে বিএনপি গঠনে গুরুত্বপূর্ণ ভূমিকা পালন করেন।
",1,193.0,0.0,0.0
20172988,386,"

নৌপথে প্রথম চালান আসছে গাজায়
","সাইপ্রাসের লারনাকা বন্দর থেকে গাজায় আসছে প্রথম ত্রাণবাহী জাহাজ। এতে ২০০ টন খাদ্য সহায়তা পাঠিয়েছে স্প্যানিশ দাতব্য সংস্থা ওপেন আর্মস। তাদেরকে বেশির ভাগ অর্থায়ন করেছে সংযুক্ত আরব আমিরাত।
মার্কিন দাতব্য সংস্থা ওয়ার্ল্ড সেন্ট্রাল কিচেন (ডব্লিউসিকে) সূত্রে টাইমস অফ ইসরাইল জানিয়েছে, জাহাজটি গাজা উপকূল বরাবর গাজা শহরের দক্ষিণে ডব্লিউসিকে নির্মিত একটি পিয়ারে নোঙ্গর করবে। সেখান থেকে তারা গাজার নাগরিকদের মাঝে খাবার বিতরণ করবে।
বিবিসি জানিয়েছে, ডব্লিউসিকে-এর প্রতিষ্ঠাতা সেলিব্রিটি শেফ জোস আন্দ্রেস ও প্রধান নির্বাহী কর্মকর্তা ইরিন গোর এক বিবৃতিতে বলেছেন, তারা নিয়মিতভাবেই গাজায় খাবার পাঠাবে। বেশিরভাগই সংযুক্ত আরব আমিরাতের অর্থায়নে পরিচালিত সংস্থাটিকে জাহাজটি দিয়েছে স্প্যানিশ দাতব্য সংস্থা ওপেন আর্মস। সংস্থাটির নামেই জাহাজটির নামকরণ করা হয়েছে।
ওপেন আর্মসের মুখপাত্র লানুজা বলেন, সাইপ্রিয়টের এমন উদ্যোগকে স্বাগত জানিয়েছে ইসরাইলি কর্তৃপক্ষ। তারা ইতোমধ্যে ২০০ টন মৌলিক খাদ্যসামগ্রীর এ চালান পরিদর্শন করেছে।
সূত্র : টাইমস অফ ইসরাইল
",1,193.0,0.0,0.0
20173700,420,"

গাজায় ৪০ হাজার টন ত্রাণ পাঠিয়েছে তুরস্ক
","তুরস্ক আকাশ ও সমুদ্রপথে গাজায় ৪০ হাজার টন মানবিক ত্রাণ পাঠিয়েছে বলে জানিয়েছেন দেশটির প্রেসিডেন্ট রজব তৈয়ব এরদোগান। তিনি জানিয়েছেন, গাজায় প্রেরিত সহায়তার মধ্যে খাদ্য, পানি, চিকিৎসা সরঞ্জাম এবং আশ্রয় সামগ্রীর সরবরাহের পাশাপাশি ৫৩টি অ্যাম্বুলেন্স, এক হাজার ৫৫১ জেনারেটর, আটটি ফিল্ড হাসপাতাল এবং তিন হাজার তাঁবু রয়েছে। ইস্তাম্বুলভিত্তিক একটি স্বেচ্ছাসেবী সংগঠনের সভায় এরদোগান বলেন, তুর্কিয়ে রেড ক্রিসেন্টের আরেকটি জাহাজ তিন হাজার টন ত্রাণ নিয়ে মিসরের আল-আরিশ বন্দরে পৌঁছাবে বলে আশা করা হচ্ছে। আমরা পবিত্র রমজান মাস জুড়ে এই সাহায্যের পরিমাণ আরো বাড়াব। গাজার গণহত্যা প্রতিরোধে প্রায় দুই বিলিয়ন জনসংখ্যার মুসলিম বিশ্বের ব্যর্থতার জন্য দুঃখ প্রকাশ করেছেন এরদোগান। তিনি বলেন, ‘ফিলিস্তিনি জনগণের প্রতি সত্যিকারের ভ্রাতৃত্বের দায়িত্ব পালনে ব্যর্থ হয়েছে মুসলিম বিশ্ব।’ গাজায় মানবতাবিরোধী অপরাধের কারণে ইসরাইলের প্রধানমন্ত্রী বেনিয়ামিন নেতানিয়াহুকে হিটলার, মুসোলিনি এবং স্ট্যালিনের সাথে তুলনা করেছেন তিনি। এরদোগান বলেন, ৭ অক্টোবর থেকে গাজায় যা ঘটছে তা সহ্যের বাইরে চলে গেছে। গণহত্যাকারীদের আন্তর্জাতিক আইনের অধীনে জবাবদিহি নিশ্চিত করার জন্য তুরস্ক কাজ করে যাবে।
",1,193.0,0.0,0.0
20173685,419,"

আইনিপ্রক্রিয়া মোকাবেলায় প্রস্তুত পাকিস্তানের সাবেক প্রেসিডেন্ট
","প্রেসিডেন্টের মেয়াদ শেষে ড. আরিফ আলভি ক্ষমতা বুঝিয়ে দিয়েছেন নতুন প্রেসিডেন্ট আসিফ আলি জারদারিকে। কিন্তু ড. আলভি বলেছেন, সংবিধানের ৬ ধারার অধীনে যেকোনো আইনিপ্রক্রিয়া মোকাবেলায় তিনি প্রস্তুত। বিভিন্ন সময়ে সংবিধান লঙ্ঘনের অভিযোগে সংবিধানের ৬ ধারার অধীনে ড. আরিফ আলভির বিরুদ্ধে রাষ্ট্রদ্রোহের মামলার দাবি ওঠে বিভিন্ন মহল থেকে। তার বিরুদ্ধে যেসব অভিযোগ তোলা হয়েছে, তা হলো পাকিস্তান তেহরিকে ইনসাফ (পিটিআই) প্রতিষ্ঠাতা ইমরান খানের পরামর্শে জাতীয় পরিষদ ভেঙে দেয়া। সম্প্রতি অনুষ্ঠিত নির্বাচনের পর পার্লামেন্টের উচ্চকক্ষ সিনেটের প্রথম অধিবেশন আহ্বান না করার অভিযোগ আছে তার বিরুদ্ধে। এসব ঘটনার প্রেক্ষিতে ড. আরিফ আলভি ওই মন্তব্য করেছেন। তিনি রোববার ক্ষমতা হস্তান্তর করে দিয়ে প্রেসিডেন্টের বাসভবন ফাঁকা করে দিয়েছেন। এদিন সন্ধ্যায়ই করাচিতে ফিরে গেছেন। সেখানে তার বাসভবনে সংবাদ সম্মেলনে বক্তব্য রেখেছেন। তিনি বলেছেন, তারা (সরকার) যদি চায় তাহলে অনুচ্ছেদ ৬-এর অধীনে তারা আমার বিরুদ্ধে মামলা করুক।
",1,193.0,0.0,0.0
20172981,385,"

নয়া দিগন্তের আদমদীঘি সংবাদদাতা সামছুল আলমের ইন্তেকাল
","দৈনিক নয়া দিগন্তের আদমদীঘি সংবাদদাতা সামছুল আলম (৫৬) সোমবার সন্ধ্যায় বগুড়া শহীদ জিয়াউর রহমান মেডিক্যাল কলেজ হাসপাতালে ইন্তেকাল করেছেন। ইন্না লিল্লাহি ওয়া ইন্না ইলাইহি রাজিউন।
মঙ্গলবার সকাল সাড়ে ১১টায় তার হাতে গড়া শিশু নিকেতন স্কুল মাঠে নামাজে জানাজা শেষে তালশন গ্রামে পারিবারিক কবরস্থানে দাফন করা হয়।
মরহুম সামছুল আলম আদমদিঘী উপজেলার তালশন গ্রামের মরহুম আব্দুল কাদেরের তৃতীয় সন্তান। নয়া দিগন্তের প্রতিষ্ঠাকাল থেকে আদমদীঘি সংবাদদাতা হিসেবে দায়িত্ব পালন করছিলেন তিনি। একইসাথে আদমদীঘি শিশু নিকেতন স্কুলের প্রতিষ্ঠাতা শিক্ষকও ছিলেন। তিনি ফুসফুসের জটিলতায় ভুগছিলেন। মৃত্যুকালে তিনি স্ত্রী, দুই ছেলে, বড় দুই ভাই, বোন রেখে যান। এছাড়া তিনি বগুড়া থেকে প্রকাশিত দৈনিক সাতমাথা পত্রিকার প্রতিষ্ঠা লগ্নে আদমদীঘি সংবাদদাতা হিসেবে দায়িত্ব পালন করেছেন।
তার মৃত্যুতে শোকসন্তপ্ত পরিবারের প্রতি সমবেদনা জানিয়ে তার রুহের মাগফিরাত কামনা করেছেন বগুড়া-৩ (আদমদীঘি-দুপচাঁচিয়া) আসনের সংসদ সদস্য খাঁন মুহাম্মদ সাইফুল্লাহ্ আল মেহেদী বাঁধন, সাবেক উপজেলা চেয়ারম্যান ও উপজেলা আ’লীগের সভাপতি সিরাজুল ইসলাম খান রাজু, উপজেলা বিএনপির সভাপতি আব্দুল মুহিত তালুকদার, সাধারণ সম্পাদক আবু হাসান, নয়া দিগন্তের বগুড়া অফিস প্রধান আবুল কালাম আজাদ, সাংবাদিক হাফিজার রহমান, আতাউর রহমান মিলন, খায়রুল ইসলাম, হারেজুজ্জামান হারেজ, সাগর খাঁন, খন্দকার মেহেদী হাসান, মিহির কুমার সরকার, বেনজির রহমান, আনোয়ার হোসাইন, হেদায়েতুল ইসলাম উজ্জল, আবু মোত্তালিব মতি প্রমুখ।
",1,193.0,0.0,0.0
20044678,0,শাকিবের নায়িকা হচ্ছেন মিমি-নাবিলা,"‘তুফান’ সিনেমায় রায়হান রাফীর পরিচালনায় প্রথমবারের মতো অভিনয় করছেন সুপারস্টার শাকিব খান
‘তুফান’ সিনেমায় রায়হান রাফীর পরিচালনায় প্রথমবারের মতো অভিনয় করছেন সুপারস্টার শাকিব খান। এটি পুরনো খবর। তবে গত কয়েক মাস ধরে নানা জল্পনা-কল্পনা ছিল এ ছবিতে শাকিবের নায়িকা কে হচ্ছেন সেটা নিয়ে। কিন্তু অবশেষে জানা গেল ছবিটিতে শাকিবের নায়িকা হচ্ছেন দু’জন। একজন ‘আয়নাবাজি’খ্যাত নাবিলা। আর অন্যজন ওপার বাংলার জনপ্রিয় অভিনেত্রী মিমি চক্রবর্তী। বিষয়টি নিশ্চিত করেন ‘তুফান’ পরিচালক রাফীও। রায়হান রাফীর পরিচালনায় ‘তুফান’ প্রযোজনা করছে যৌথভাবে এসভিএফ, আলফা আই ও চরকি। গত বছর জমকালো আয়োজনের মধ্যদিয়ে ঘোষণা দেয়া হয় এই সিনেমার। মিমি চক্রবর্তী কাজটি নিয়ে বেশ উচ্ছ্বসিত।বিজ্ঞাপনতিনি বলেন, বাংলাদেশে আমার প্রায় যাওয়া হয়। কখনো কাজে কখনো বা ঘুরতে। সেখানে কাজ করাটা আমার জন্য সবসময় আনন্দের। সেই সঙ্গে বাংলাদেশের সুপারস্টার শাকিব খানের সঙ্গে এটাই আমার প্রথম সিনেমা হতে যাচ্ছে। দুই দেশের তিনটি প্রযোজনা প্রতিষ্ঠান এক হয়েছে এই সিনেমার মধ্যদিয়ে। সবমিলিয়ে আমি দারুণ এক্সসাইটেড। দর্শকও দুর্দান্ত কিছু পেতে যাচ্ছে। নাবিলা বলেন, ছবিটিতে কাজ করতে যাচ্ছি। এক রকমের আনন্দ তো কাজ করছেই। সেই সঙ্গে এতদিন পর বড় পর্দায় ফেরার একটা উত্তেজনাও আছে। এখন শুটিং শেষ করে দর্শক পর্যন্ত পৌঁছানোর প্রক্রিয়া ভালোভাবে শেষ হলে তবেই আমরা সার্থক।",1,193.0,0.0,0.0
20170917,289,"

গলাচিপায় মহিষের আঘাতে এক কৃষকের মৃত্যু
","পটুয়াখালীর গলাচিপায় মহিষের শিংয়ের আঘাতে মনির হোসেন (৫০) নামে এক কৃষকের মৃত্যু হয়েছে।
মঙ্গলবার সকাল ৭টার দিকে উপজেলার গোলখালী ইউনিয়নের নলুয়াবাগী গ্রামের এ ঘটনা ঘটে।
মনির হোসেন গোলখালী ইউনিয়নের ৮ নম্বর ওয়ার্ডের নলুয়াবাগী গ্রামের স্কানদার চকিদারের ছেলে।
জানা গেছে, পার্শ্ববতী কলাপাড়া উপজেলার ধানখালী ইউনিয়নের নমরহাট থেকে মনির হোসেন দুই লাখ ৪৫ হাজার টাকায় সোমবার একটি মহিষ ক্রয় করেন। মহিষটিকে মঙ্গলবার সকালে বাড়ির পাশে ঘাস খাওয়াতে নিতে যান মনির। তখন মহিষটি শিং দিয়ে এলোপাতারি আঘাত করে তাকে। স্থানীয়রা তাৎক্ষনিকভাবে তাকে উদ্ধার করে পার্শ্ববর্তী উপজেলা গাজীর বন্দরে নিয়ে যায়। সেখান থেকে বরিশাল শেরে-ই-বাংলা মেডিক্যাল কলেজ হাসপাতাল নিয়ে যাওয়ার পথে শাখারিয়া নামক স্থানে তার মৃত্যু হয়।
গোলখালী ইউনিয়ন পরিষদের (ইউপি) চেয়ারম্যান মো: নাসির উদ্দিন ঘটনার সত্যতা নিশ্চিত করেন।
",1,193.0,0.0,0.0
20044744,66,‘শর্ত দিয়ে খেলবে এটা শুনতে যেন কেমন দেখায়’,"বিপিএল ফাইনাল শেষে তামিম বলেন, তাকে ফেরাতে হলে অনেক কিছু ঠিক হতে হবে
বিপিএল ফাইনাল শেষে তামিম বলেন, তাকে ফেরাতে হলে অনেক কিছু ঠিক হতে হবে। এবার সেই প্রসঙ্গে বিসিবি গেম ডেভলপমেন্ট কমিটির চেয়ারম্যান ও ঢাকা প্রিমিয়ার লীগে (ডিপিএল) আবাহনী ক্লাব লিমিটেডের কোচ খালেদ মাহমুদ সুজন বলেন, শর্ত দিয়ে খেলবে, একজন ক্রিকেটার হিসেবে এই কথাটা শুনতে যেন কেমন দেখায়। গতকাল ডিপিএলের উদ্বোধনী ম্যাচ শেষে আবাহনী কোচ সুজন বলেন, ‘আমরা সবাই চাই তামিম ফিরে আসুক। খেলতে চাইলে অবশ্যই খেলবে। কিন্তু শর্ত দিয়ে খেলবে, একজন ক্রিকেটার হিসেবে এই কথাটা শুনতে যেন কেমন দেখায়। আমি জাতীয় দলের হয়ে খেলব, দেশ, জাতীয় দল- এসব অনেক আগে, অনেক ঊর্ধ্বে। এখানে আসলে শর্ত থাকবে কী থাকবে না, এই কথাটা শুনতেই খারাপ দেখায়।’ তামিমকে দলের প্রয়োজন কিন্তু শর্ত দেওয়াটা কতটা যৌক্তিক সেটা নিয়েও প্রশ্ন তোলেন সুজন। তিনি বলেন, ‘তামিম এত বছর বাংলাদেশ দলকে সার্ভিস দিয়েছে, ওকে আমাদের প্রয়োজন। টিম, সিলেক্টররা আছেন, তারা যদি মনে করেন তামিমকে আমাদের প্রয়োজনৃ অবশ্যই তামিমকে আমাদের প্রয়োজন। দরকার হলে খেলবে।বিজ্ঞাপনকিন্তু সেটা কোন কিছুর বিনিময়ে বা কোনো শর্তে, সেটা কতোটা যৌক্তিক, আমি নিজেও বলতে পারব না।’এর আগে এ প্রসঙ্গে বিসিবি সভাপতি নাজমুল হাসান পাপন বলেন, ‘তামিম যদি খেলতে চায় অবশ্যই খেলবে। এ ব্যাপারে আবার কোচকে জিজ্ঞেস করার কী আছে? কয়েকটা জিনিস আমি বলে রাখি। দল নির্বাচন চূড়ান্ত করা, যেটা বোর্ডের একটা কমিটি আছে, এটার দায়িত্ব ওদের। কে দলে থাকবে তারা ঠিক করবে। একাদশে কারা থাকবে সেটা আবার তারা ঠিক করে না। সেটা মূলত অধিনায়ক, সঙ্গে কোচেরও বড় মতামত থাকে।’",1,193.0,0.0,0.0
20051317,96,৫ম বছরে পদার্পন করল ব্যাকস্পেস,"৫ম বছরে পদার্পন করলো মিডিয়াটেক প্রতিষ্ঠান ব্যাকস্পেস। প্রতিষ্ঠানটির সিইও সাইফুল রহমানের নেতৃত্বে একটি ছোট টেক প্রতিষ্ঠান হিসেবে ২০১৯ সালে যাত্রা শুরুর পর প্রতিষ্ঠানটি এই ৫ বছরে বাংলাদেশের সম্ভাবনাময় টেক ইন্ডাস্ট্রিতে পরিণত হয়েছে।
শুরুর গল্প সম্পর্কে প্রতিষ্ঠাতা সাইফুল রহমান বলেন, ব্যাকস্পেসের শুরু হয় প্রথম অঙ্গপ্রতিষ্ঠান “রিভিউ জোন” এর মাধ্যমে। এটি একটি প্রোডাক্ট রিভিউ প্ল্যাটফর্ম, যারা বিভিন্ন বৈশ্বিক ব্রান্ড এর পণ্য সম্পর্কে তথ্যবহুল ভিডিও উত্তর আমেরিকান (কানাডা, ইউএসএ) দর্শকের উদ্দ্যেশ্যে প্রচার করে। বর্তমানে রিভিউ জোন নিজস্ব ব্র্যান্ডগুলোর মাধ্যমে তথ্যবহুল ভিডিও দিয়ে বৈশ্বিক ব্র্যান্ডগুলোকে ২ কোটিরও বেশী দর্শকের কাছে উপস্থাপন করছে।
ব্যাকস্পেস শুরু থেকেই নির্ভরযোগ্য তথ্যবহুল ভিডিও এবং দর্শকের পছন্দ-অপছন্দ এই দুটি বিষয়কে প্রাধান্য দিয়ে দর্শকদের জন্য প্রয়োজনীয় তথ্য বিনোদনের মাধ্যম হিসেবে দেয়ার চেষ্টা করে এসেছে। এতে করে প্রতিষ্ঠানটি খুব দ্রুতই উত্তর অ্যামেরিকার দর্শকদের কাছে গ্রহণযোগ্যতা অর্জন করে, যেখান থেকে বৈশ্বিক পরিচিতিও বাড়ে। এর ফলে বিভিন্ন বৈশ্বিক বড় বড় টেক প্রতিষ্ঠানের সাথে কাজের সুযোগও তৈরি হয় কোম্পানিটির জন্য। ব্যাকস্পেস এর সবচেয়ে বড় মাইলফলক তৈরি হয় যখন অ্যামাজনের সাথে কাজ করার সুযোগ পায়।
সাইফুল জানান, ২০১৯ এর শেষের দিকে, ব্যাকস্পেস বাংলাভাষী ব্যাবসা সচেতন দর্শকদের জন্য “বিজনেস ইন্সপেকশন বিডি” নামে একটি প্ল্যাটফর্ম লঞ্চ করে। যেখানে ব্যবসা-বাণিজ্য, স্টার্টআপ, অর্থনীতি, ইন্ডাস্ট্রি, এবং রিটেইল ব্যবসা নিয়ে কেস-স্টাডি, এনালাইসিস এর উপর জোর দিয়ে বিভিন্ন তথ্যবহুল ভিডিও পাবলিশ করে খুব অল্প সময়ের মধ্যেই ৫ লাখেরও অধিক মানুষের পছন্দের ইউটিউব চ্যানেল হয়ে উঠে। ব্যাকস্পেস ইতোমধ্যেই ৩০০০ এর বেশি প্রতিষ্ঠানের সাথে কাজ করেছে।
শুরু থেকেই সাইফুল রহমানের স্বপ্ন ছিল বাংলাদেশ থেকেই বিশ্বব্যাপী বিভিন্ন সেবা দিবে এমন একটি প্রতিষ্ঠান তৈরীর। তার নেতৃত্বে অল্প সময়েই প্রতিষ্ঠানে যোগ দেয় বেশ কিছু দক্ষ ও প্রাণবন্ত কর্মী।
২০২০ সালে ব্যাকস্পেস বাংলাদেশ থেকে বিশ্বব্যাপী বিভিন্ন সেবা দেয়ার দিকেও মনোনিবেশ করে।বিজ্ঞাপনএনিমেটেড কন্টেন্ট তৈরিতে ইতোমধ্যেই প্রতিষ্ঠানটির দক্ষতা থাকায়, তারা “টেন স্টুডিও” নামের একটি এনিমেশন স্টুডিও শুরু করে, যারা বৈশ্বিক প্রতিষ্ঠানগুলোর জন্য এনিমেটেড কন্টেন্ট এবং বিভিন্ন প্রোমোশোনাল ম্যাটেরিয়াল তৈরী করে থাকে। ২০২৩ সালে ব্যাকস্পেস তাদের নতুন ভেঞ্চার “প্রোডাক্ট ভিডিও স্টুডিও” এর কার্যক্রম শুরু করে। রিভিউ জোন পরিচালনার অভিজ্ঞতা এবং ক্লায়েন্টদের মতামতের উপর ভিত্তি করে প্রোডাক্ট ভিডিও স্টুডিওর যাত্রা শুরু হয়। পণ্য প্রস্তুতকারকদের বিশ্বব্যাপী পণ্য প্রসারে ভিডিও তৈরি করে দেওয়ার সেবা প্রদান করে প্রতিষ্ঠানটি।
পাঁচ বছর পূর্তি উপলক্ষে প্রতিষ্ঠানটি তাদের সম্পূর্ন টিমকে নিয়ে কক্সবাজারে দিনটি উদযাপন করে গত ২৯ ফেব্রুয়ারী ও ১ মার্চ। সাইফুল বলেন, এই সাফল্যের অংশীদার ব্যাকস্পেসের সকল জনবল। ব্যাকস্পেস স্বপ্ন দেখে ভবিষ্যতে প্রতিষ্ঠানটি বাংলাদেশের একটি টেক প্রতিষ্ঠান হিসেবে বিশ্ব দরবারে নিজেদের অবস্থান আরো জোরালোভাবে জানান দিবে।",1,193.0,0.0,0.0
20044773,95,আর প্রেম নয়,"প্রাক্তন স্বামী ও চিত্রনায়ক শরিফুল রাজের সঙ্গে গত বছর বিচ্ছেদ হয় পরীমনির
প্রাক্তন স্বামী ও চিত্রনায়ক শরিফুল রাজের সঙ্গে গত বছর বিচ্ছেদ হয় পরীমনির। তার জীবনে আর কখনো প্রেম আসবে না বলে মনে করেন আলোচিত এ নায়িকা। সম্প্রতি আনন্দবাজারকে দেয়া এক সাক্ষাৎকারে এমনটাই জানিয়েছেন পরীমনি। তিনি বলেন, আমার জীবনে আর কখনো প্রেম আসবে না, তা আমি লিখে দিতে পারি। এখন আমার জীবনে কোনো উটকো ঝামেলা নেই। কেন শুটিংয়ে দেরি হলো? শুটিংয়ে কী কী কাজ করেছি, কাজের ফাঁকে কী করেছি, এসব জবাব দেয়ার কোনো ঝুট ঝামেলা পোহাতে হয় না। তবে আমার খাঁটি প্রেম হলো আমার ছেলে। আমার জীবনে যেমন ও ছাড়া কেউ নেই, তেমনি পদ্মর আমি ছাড়া কেউ নেই। আমরা এখন ভীষণ ভালো আছি। শুধু তাই নয়, এই সাক্ষাৎকারে পরীমনি জানিয়েছেন শরিফুল রাজ সন্তানের কোনো খোঁজ রাখেন না।বিজ্ঞাপনতিনি বলেন, খোঁজ রাখার দরকারও নেই। কারণ আমি আমার সন্তানের জন্য যথেষ্ট। তবে এ বিষয়টি নিয়ে কথা বলতে আমার বাধে। আমি মনেই করতে চাই না এ চ্যাপ্টার। আমি আমার পদ্মকে নিয়ে ভালো থাকতে চাই। পরীমনি এখন কাজ নিয়ে ভীষণ সিরিয়াস বলেও জানান এ সাক্ষাৎকারে। তিনি বলেন, আমি এখন অনেক পরিণত। আমার পৃথিবী এখন পদ্ম ও কাজকে ঘিরে। সামনে অনেক ভালো কাজ আসবে। সামনে কলকাতায়ও কাজ করবো। কথাবার্তা হয়ে গেছে। আনুষ্ঠানিক ঘোষণা আসবে দ্রুত। পরীমনি বর্তমানে ‘ডোডোর গল্প’ ছবির শুটিং নিয়ে ব্যস্ত রয়েছেন। এ ছবিতে তার নায়ক সাইমন সাদিক। নাজমুল হক ভুঁইয়ার প্রযোজনায় সরকারি অনুদানের এ ছবিটি পরিচালনা করছেন রেজা ঘটক। আর চারদিন শুটিং হলেই ছবির কাজ শেষ হবে বলে জানিয়েছেন পরীমনি। এর বাইরে কমপক্ষে আরও হাফডজন ছবির কাজ রয়েছে এ নায়িকার হাতে। চলতি বছর এ কাজগুলো নিয়েই ব্যস্ত থাকবেন তিনি। এদিকে সিনেমার বাইরে গত কিছুদিনে বেশ কয়েকটি ব্র্যান্ডেরও শুভেচ্ছাদূত হয়েছেন পরীমনি। সবশেষ গত মাসে ভালোবাসা দিবস উপলক্ষে তার অভিনীত ওয়েব ফিল্ম ‘বুকি’ মুক্তি পেয়েছে বঙ্গবিডিতে। মিজানুর রহমান আরিয়ান পরিচালিত এ ছবিতে প্রথমবারের মতো পরীমনি অভিনয়?করেছেন এবিএম সুমনের বিপরীতে।",1,193.0,0.0,0.0
20044772,94,এক ডজন গানে নওশীন,"সংগীতশিল্পী নওশীন মনযূর এ-খুদা এক ডজন নতুন গান নিয়ে ব্যস্ত রয়েছেন
সংগীতশিল্পী নওশীন মনযূর এ-খুদা এক ডজন নতুন গান নিয়ে ব্যস্ত রয়েছেন। গানগুলোর মধ্যে আছে আধুনিক, ফোক, রোমান্টিক, দেশাত্মবোধক ও বৈশাখের গান। তাজুল ইসলামের কথা ও সুরে গানগুলোর সংগীতায়োজন করেছেন বাংলাদেশ ও ভারতের গুণী সংগীত পরিচালকরা। খুব শিগগিরই গানগুলো পর্যায়ক্রমে প্রকাশ পাবে দুই বাংলার একাধিক প্রযোজনা প্রতিষ্ঠান থেকে। সেই সঙ্গে শিল্পীর নিজস্ব ইউটিউব চ্যানেল নওশীন মনযূর এ প্রকাশ পাবে একাধিক গান।",1,193.0,0.0,0.0
20044771,93,নির্বাচনের নতুন তারিখ ঘোষণার দাবি বিএনপির,"সুপ্রিম কোর্ট আইনজীবী সমিতির নির্বাচনের ফলাফল প্রত্যাখান করেছে বিএনপি। পাশাপাশি এই নির্বাচনী ফলাফল বাতিল করে নির্বাচনের নতুন তারিখ ঘোষণারও দাবি জানিয়েছে দলটি। মঙ্গলবার রাজধানীর নয়াপল্টনে দলের কেন্দ্রীয় কার্যালয়ে এক সংবাদ সম্মেলনে এসব কথা বলেন বিএনপির সিনিয়র যুগ্ম মহাসচিব রুহুল কবির রিজভী।
তিনি বলেন, আমি বিএনপির পক্ষ থেকে ৬ ও ৭ই মার্চ সুপ্রিম কোর্ট আইনজীবী সমিতির নির্বাচনের ফলাফল প্রত্যাখান করছি। অবিলম্বে সুপ্রীম কোর্ট আইনজীবী সমিতির তথাকথিত নির্বাচনী ফলাফল বাতিল করে নির্বাচনের নতুন তারিখ ঘোষণা করতে হবে। আমি দলের পক্ষ থেকে ব্যারিস্টার রুহুল কুদ্দুস কাজল এবং ব্যারিস্টার ওসমান চৌধুরীসহ গ্রেপ্তারকৃত বিএনপি সমর্থিত আইনজীবীদের নিঃশর্ত মুক্তি, মিথ্যা মামলা প্রত্যাহার ও রিমান্ড বাতিলের জোর আহ্বান জানাচ্ছি।
রিজভী বলেন, ক্ষমতাসীন আওয়ামী লীগ ও তাদের ছত্র-ছায়ায় দেশের কোথাও কোন অবাধ, সুষ্ঠু ও নিরপেক্ষ নির্বাচন অনুষ্ঠান সম্ভব নয়। তারা গণতন্ত্রে বিশ্বাস করে না, জনগণের ভোটারাধিকারে বিশ্বাসী নয়, বিগত ২০১৪, ২০১৮ এবং গত ৭ই জানুয়ারিতে অনুষ্ঠিত জাতীয় সংসদ নির্বাচন ও বিভিন্ন স্তরের স্থানীয় নির্বাচনে ইতিপূর্বে তা বার বার প্রমাণিত হয়েছে। সর্বশেষ প্রমাণ সুপ্রীমকোর্ট আইনজীবী সমিতির নির্বাচন। এরআগে ঢাকা আইনজীবী সমিতি নির্বাচনেও একই ধরণের প্রহসনের নির্বাচন করা হয়েছে।
রিজভী বলেন, আমাদের প্রত্যাশা ছিল, দেশের সাধারণ মানুষের আইনের আশ্রয় নেয়ার শেষ ভরসাস্থল, বাংলাদেশ সুপ্রীম কোর্টের আইনজীবীদের সমিতিতে তারা (সরকার) নগ্ন হস্তক্ষেপ থেকে বিরত থাকবে। কিন্তু আওয়ামী প্রভুত্ববাদের অধীনতা থেকে মুক্তির সন্ধান একদিন মিলবেই।
তিনি আরও বলেন, গত ৬ এবং ৭ই মার্চ অনুষ্ঠিত বাংলাদেশ সুপ্রীম কোর্ট আইনজীবী সমিতি নির্বাচনে ২০২২ ও ২০২৩ সালের সুপ্রীম কোর্ট আইনজীবী সমিতির নির্বাচনের কলঙ্কজনক ঘটনার পুনরাবৃত্তি ঘটিয়েছে আওয়ামী দুর্বৃত্তরা। ব্যাপক জনপ্রিয় ও অধিকার আদায়ে সোচ্চার হওয়ার কারণে রুহুল কুদ্দুস কাজলকে তাদের ভয়।",1,193.0,0.0,0.0
20044770,92,"ফেসবুককে ‘জনগণের শত্রু’ বললেন ট্রাম্প, ডুবলো মেটার স্টক","প্রাক্তন মার্কিন প্রেসিডেন্ট ডনাল্ড ট্রাম্পের সঙ্গে আবারো দ্বন্দ্বে জড়ালো ফেসবুক। বিষয়টি ওয়াল স্ট্রিটের কিছু ব্যবসায়ীকে উদ্বিগ্ন করে তুলছে। সোমবার সিএনবিসিতে একটি সাক্ষাৎকারে ফেসবুককে ‘জনগণের শত্রু’ হিসাবে উল্লেখ করেন ট্রাম্প। এরপরেই মেটা প্ল্যাটফর্মের শেয়ার প্রায় ৪% হ্রাস পেয়েছে বলে জানা গেছে।
এখানেই শেষ নয়, গত শুক্রবারেও ট্রুথ সোশ্যালে ফেসবুককে ‘জনগণের সত্যিকারের শত্রু!’ বলে উল্লেখ করার জেরে মেটার শেয়ারগুলিও ১.২% হ্রাস পায়। বৃহস্পতিবার সন্ধ্যায় ট্রাম্পের আক্রমণ শুরু হওয়ার পর থেকে মেটার বাজার মূল্য ৬০ বিলিয়ন ডলারেরও বেশি কমে গেছে।
মার্কিন যুক্তরাষ্ট্রের প্রাক্তন এবং সম্ভবত ভবিষ্যতের - প্রেসিডেন্টের নিন্দা ব্যতীত মেটাকে নিয়ে কোনও বড় খবর দেখা যায়নি এই কদিনে। ডিএ ডেভিডসনের একজন বিশ্লেষক গিল লুরিয়া সিএনএনকে বলেছেন, ‘প্রাক্তন প্রেসিডেন্ট ট্রাম্পের মন্তব্যের জন্যই এতকিছু হয়েছে। ফেসবুক রাজনৈতিক বিতর্কের জন্ম দিয়েছে এবং এটি তাদের জন্য কখনই ভাল নয়।’
কংগ্রেসে অনেক রিপাবলিকানের চাপের মুখে পড়ে ট্রাম্প গত সপ্তাহে টিকটক সম্পর্কে অবস্থান বদলে অনেককে অবাক করে দিয়েছিলেন এবং টিকটক নিষেধাজ্ঞার বিরুদ্ধে বেরিয়ে এসেছিলেন। ট্রাম্প যুক্তি দিয়েছেন যে টিকটক নিষিদ্ধ করলে তা প্রকারান্তরে ফেসবুককে সাহায্য করবে, এটি এমন একটি সংস্থা যার প্রাক্তন প্রেসিডেন্টের সাথে লড়াইয়ের দীর্ঘ ইতিহাস রয়েছে।
মার্কিন শেয়ার বাজার খোলার আগে ট্রাম্প সোমবার সকালে সিএনবিসিকে বলেছিলেন, ‘আমি যে জিনিসটি পছন্দ করি না তা হল টিকটক ছাড়া আপনি ফেসবুককে বড় করে দেখেন এবং আমি অনেক মিডিয়াসহ ফেসবুককে মানুষের শত্রু হিসাবে বিবেচনা করি।’
৬ই জানুয়ারি ২০২১ -ক্যাপিটল দাঙ্গার পরিপ্রেক্ষিতে ফেসবুক ট্রাম্পের উপর দুই বছরের নিষেধাজ্ঞা আরোপ করেছিল। মেটা ২০২৩ সালের ফেব্রুয়ারিতে ট্রাম্পের ফেসবুক এবং ইনস্টাগ্রাম অ্যাকাউন্টগুলি পুনরুদ্ধার করে। ট্রাম্প বলেন, ‘ আমি মনে করি ফেসবুক খুব অসৎ।বিজ্ঞাপনআমাদের দেশের জন্য ফেসবুক খুব খারাপ, বিশেষ করে যখন নির্বাচনের সময় আসে।’
যদিও মেটা এপ্রসঙ্গে কোনো মন্তব্য করেনি। বিনিয়োগকারীরা স্পষ্টতই ট্রাম্পের আক্রমণের বিষয়টি লক্ষ্য করছেন। এক পর্যায়ে, মেটার শেয়ারগুলি সোমবার প্রায় ৫% কমে গিয়েছিল, যা ২০২২ সালের ডিসেম্বরের পর থেকে সবচেয়ে খারাপ সময়ের মধ্যে দিয়ে গেছে। ডি.এ. ডেভিডসন বিশ্লেষক লুরিয়ার মতে, ট্রাম্পের মন্তব্য ফেসবুক আবারও ওয়াশিংটনের টার্গেটে পরিণত হওয়ার বিষয়ে উদ্বেগ বাড়াচ্ছে। মার্কিন নিয়ন্ত্রকরা সম্প্রতি ট্রাম্প মিডিয়া অ্যান্ড টেকনোলজি গ্রুপ এবং একটি ব্ল্যাঙ্ক-চেক কোম্পানির একীভূতকরণের জন্য সবুজ সংকেত দিয়েছে। এই মাসের শেষে শেয়ারহোল্ডারদের দ্বারা এটি অনুমোদিত হলে, ট্রাম্প সদ্য-পাবলিক কোম্পানিতে একটি প্রভাবশালী অংশীদারিত্বের মালিক হবেন যা তার ঘরে বিলিয়ন বিলিয়ন ডলার ঢোকাতে পারে।
হাউস এই সপ্তাহে একটি বিলে ভোট দেবে যা টিকটককে তার চীন-সংযুক্ত মূল কোম্পানি থেকে আলাদা হতে পাঁচ মাস সময় দেবে অন্যথায় মার্কিন যুক্তরাষ্ট্রের অ্যাপ স্টোরগুলিকে তাদের প্ল্যাটফর্মে অ্যাপটি হোস্ট করা থেকে নিষিদ্ধ করা হবে। প্রেসিডেন্ট জো বাইডেন বলেছেন যে তিনি টিকটক বিলটি আইনে রূপান্তরিত করতে স্বাক্ষর করতে প্রস্তুত যদি এটি কংগ্রেসে পাস হয়।
সূত্র : সিএনএন",1,193.0,0.0,0.0
20044769,91,"কুমিল্লায় সড়ক দুর্ঘটনা, ঘটনাস্থলেই প্রাণ হারালেন ৪ জন","কুমিল্লায় মাছবাহী ট্রাক উল্টে চার ট্রাক শ্রমিক নিহত হয়েছেন
কুমিল্লায় মাছবাহী ট্রাক উল্টে চার ট্রাক শ্রমিক নিহত হয়েছেন। এ সময় আহত হয়েছেন আরও ৩ জন। মঙ্গলবার ভোর সাড়ে ৫টার দিকে ঢাকা-চট্টগ্রাম মহাসড়কের কুমিল্লার চান্দিনা উপজেলার বারেশ্বর এলাকায় এ ঘটনা ঘটে। নিহতরা হলেন, সাতক্ষীরার সদর থানা এলাকার বাসিন্দা রফিকুল ইসলাম (২৩), ভোলার মনপুরা এলাকার মনির হোসেন (২৮), একই এলাকার হাবীবুর রহমান (৩২) এবং আক্তার হোসেন (৩৫)। বিষয়টি নিশ্চিত করেছেন ইলিয়টগঞ্জ হাইওয়ে থানা পুলিশের ভারপ্রাপ্ত কর্মকর্তা (ওসি) মঞ্জুরুল আলম এবং তিনি বলেন, মঙ্গলবার ভোর সাড়ে ৫টার দিকে দাউদকান্দি অভিমুখে মাছ নিয়ে যাচ্ছিল একটি ট্রাক। এ সময় নিয়ন্ত্রণ হারিয়ে চান্দিনার বারেশ্বর এলাকার একটি পেট্রোল পাম্পের সামনে দাঁড়িয়ে থাকা অপর একটি ট্রাককে ধাক্কা দিয়ে মাছবাহী ট্রাকটি উল্টে যায়। এতে ঘটনাস্থলেই ওই ট্রাকের নিচে পড়েই ৪ শ্রমিক নিহত হন। এসময় আরও তিনজন আহত হন, আহতদের উদ্ধার করে চান্দিনা উপজেলা স্বাস্থ্য কমপ্লেক্সে নিয়ে ভর্তি করা হয়।",1,193.0,0.0,0.0
20044765,87,ডিএমপি ব্যাডমিন্টন টুর্নামেন্টে চ্যাম্পিয়ন ডিআইজি হারুন- এডিসি নাজমুল,"ঢাকা মেট্রোপলিটন পুলিশের (ডিএমপি) গোয়েন্দা বিভাগের উদ্যোগে ‘ডিএমপি ব্যাডমিন্টন টুর্নামেন্ট- ২০২৪’ এর পর্দা নেমেছে
ঢাকা মেট্রোপলিটন পুলিশের (ডিএমপি) গোয়েন্দা বিভাগের উদ্যোগে ‘ডিএমপি ব্যাডমিন্টন টুর্নামেন্ট- ২০২৪’ এর পর্দা নেমেছে।টুর্নামেন্ট দ্বৈতভাবে হয়েছেন ডিবি প্রধান অতিরিক্ত পুলিশ কমিশনার মোহাম্মদ হারুন অর রশীদ এবং ডিবি-সাইবারের অতিরিক্ত উপ-পুলিশ কমিশনার (এডিসি) নাজমুল হাসান। সোমবার সন্ধ্যায় মিন্টো রোডের ডিবি ব্যাডমিন্টন ইনডোরে ‘ডিএমপি ব্যাডমিন্টন টুর্নামেন্টের’ ফাইনাল খেলা অনুষ্ঠিত হয়। অনুষ্ঠানে ডিএমপি কমিশনার হাবিবুর রহমান প্রধান অতিথি হিসেবে উপস্থিত থেকে বিজয়ীদের মাঝে পুরস্কার বিতরণ করেন। এমন আয়োজনের জন্য আয়োজক কমিটিকে ধন্যবাদ জানান ডিএমপি কমিশনার হাবিবুর রহমান।অনুষ্ঠানের সভাপতিত্ব করেন ডিবির যুগ্ম পুলিশ কমিশনার সঞ্জিত কুমার রায়। এ সময় উপস্থিত ছিলেন ডিএমপির অতিরিক্ত পুলিশ কমিশনার (এডমিন) এ কে এম হাফিজ আক্তার।এর আগে গত বুধবার (৬ মার্চ) রাজধানীর মিন্টু রোডের ডিবি অফিসে এ ইনডোর ব্যাডমিন্টন টুর্নামেন্টের উদ্বোধন করা হয়। এ আন্তঃবিভাগ ব্যাডমিন্টন টুর্নামেন্টে ঢাকা মেট্রোপলিটন পুলিশের নারী ও পুরুষ সদস্যের মোট ৪৪টি দল অংশগ্রহণ করে।",1,193.0,0.0,0.0
20044764,86,"সংকটেও বাড়ছে প্রকল্প, কাটছাঁট ১৮ হাজার কোটি টাকা","সংশোধিত বার্ষিক উন্নয়ন কর্মসূচির (এডিপি) আকার কমছে ১৮ হাজার কোটি টাকা। যথাসময়ে প্রকল্প বাস্তবায়ন করতে না পারার পুরনো ব্যর্থতা নিয়েই এই অর্থ এডিপি থেকে কেটে নেয়া হচ্ছে। তাতে সব মিলিয়ে সংশোধিত এডিপির আকার দাঁড়াচ্ছে ২ লাখ ৪৫ হাজার কোটি টাকা। এর মধ্যে সরকারি তহবিলের ১ লাখ ৬১ হাজার ৫০০ কোটি টাকা, যা মোট বরাদ্দের ৬৫ দশমিক ৯২ শতাংশ। এ ছাড়া বৈদেশিক সহায়তা থেকে ৮৩ হাজার ৫০০ কোটি টাকা বা ৩৪ দশমিক ০৮ শতাংশ। এক্ষেত্রে মূল এডিপি থেকে কাটছাঁট করা হচ্ছে ১৮ হাজার কোটি টাকা। এর মধ্যে সরকারি তহবিলের সাড়ে ৭ হাজার কোটি এবং বৈদেশিক সহায়তা থেকে সাড়ে ১০ হাজার কোটি টাকা বাদ যাচ্ছে। তবে বরাদ্দ কমলেও বাড়ছে প্রকল্প সংখ্যা। গত ২৫শে ফেব্রুয়ারি অনুষ্ঠিত পরিকল্পনা কমিশনের বর্ধিত সভায় এই খসড়াটি চূড়ান্ত করা হয়। আজ জাতীয় অর্থনৈতিক পরিষদের (এনইসি) বৈঠকে আরএডিপি অনুমোদনের জন্য উপস্থাপন করা হবে।বিজ্ঞাপনরাজধানীর শেরেবাংলা নগরের এনইসি সম্মেলন কক্ষে অনুষ্ঠেয় বৈঠকে সভাপতিত্ব করবেন প্রধানমন্ত্রী ও এনইসি চেয়ারপারসন শেখ হাসিনা। সংশ্লিষ্ট সূত্রে এসব তথ্য পাওয়া গেছে।
পরিকল্পনা কমিশন সূত্র জানায়, চলতি অর্থবছরের সংশোধিত এডিপিতে ১৫টি সেক্টরের আওতায় প্রকল্পের জন্য বরাদ্দ দেয়া হচ্ছে ২ লাখ ২৩ হাজার ৬২৫ কোটি ৯৪ লাখ টাকা। এ ছাড়া ৯টি উন্নয়ন সহায়তা খাতে মোট বরাদ্দ হচ্ছে ৩ হাজার ৩৯০ কোটি টাকা এবং বিশেষ প্রয়োজনে উন্নয়ন সহায়তা খাতের থাকছে ১৮ হাজার ৫৬ কোটি ৯৭ লাখ টাকা। এসব মিলে মোট বরাদ্দ দাঁড়ায় ২ লাখ ৪৫ হাজার কোটি টাকা। পাশাপাশি এই হিসাবের বাইরে বিভিন্ন স্বায়ত্তশাসিত সংস্থা ও করপোরেশনের নিজস্ব অর্থায়নে বাস্তবায়নাধীন প্রকল্পের জন্য বরাদ্দ দেয়া হচ্ছে ৯ হাজার ৩৯১ কোটি ৬৪ লাখ টাকা। সবমিলিয়ে হিসাব করলে মোট সংশোধিত এডিপি’র আকার হবে ২ লাখ ৫৪ হাজার ৩৯১ কোটি ৬৪ লাখ টাকা। এর মধ্যে সরকারি বরাদ্দ ১ লাখ ৬৯ হাজার ৭০২ কোটি টাকা এবং বৈদেশিক সহায়তার ৮৪ হাজার ৬৮৯ কোটি ৪৮ লাখ টাকা।
বর্ধিত সভা সূত্র জানায়, ৫৮টি মন্ত্রণালয় ও বিভাগের মধ্যে সংশোধিত এডিপিতে সরকারি তহবিলের ক্ষেত্রে ৩৬টির বরাদ্দ কমছে। ২টির বরাদ্দ অপরিবর্তিত আছে এবং ২০টি মন্ত্রণালয় ও বিভাগের বরাদ্দ বেড়েছে। এদিকে সর্বোচ্চ বরাদ্দ পাওয়া ১০টি মন্ত্রণালয় ও বিভাগ যথাক্রমে স্থানীয় সরকার বিভাগ, সড়ক পরিবহন ও মহাসড়ক বিভাগ, বিদ্যুৎ বিভাগ, রেলপথ মন্ত্রণালয়, পানিসম্পদ মন্ত্রণালয়, বিজ্ঞান ও প্রযুক্তি মন্ত্রণালয়, স্বাস্থ্যসেবা বিভাগ, প্রাথমিক ও গণশিক্ষা মন্ত্রণালয়, সেতু বিভাগ এবং নৌপরিবহন মন্ত্রণালয়।
বর্ধিত সভায় জানানো হয়, চলতি অর্থবছরের সংশোধিত এডিপিতে বরাদ্দসহ মোট প্রকল্প থাকছে ১ হাজার ৪৮৮টি। এর মধ্যে বিনিয়োগ ১ হাজার ৩৩৮টি, সম্ভাব্যতা সমীক্ষা ৩৫টি, কারিগরি সহায়তা ১১৫টি। তবে মূল এডিপিতে মোট প্রকল্প সংখ্যা আছে ১ হাজার ৩৪০টি।
এ বিষয়ে পরিকল্পনা কমিশনের এক কর্মকর্তা জানান, চলতি অর্থবছরের সংশোধিত এডিপিতে বরাদ্দ দেয়ার ক্ষেত্রে বেশকিছু বিষয় গুরুত্ব পেয়েছে। এগুলো হলো- দারিদ্র্য বিমোচনমূলক প্রকল্প, সমাপ্তির জন্য নির্ধারিত প্রকল্প এবং বৈদেশিক অর্থায়নপুষ্ট প্রকল্প। এ ছাড়া পরিবহন ও যোগাযোগ অবকাঠামো, বিদ্যুৎ, শিক্ষা, স্বাস্থ্য, নগর ও পল্লী অবকাঠামো, তথ্য ও প্রযুক্তি, স্বাস্থ্য ও কৃষির মতো গুরুত্বপূর্ণ খাতের প্রকল্প অগ্রাধিকার পেয়েছে। আরএডিপিতে নতুন প্রকল্প গ্রহণের চেয়ে চলমান প্রকল্প শেষ করার ওপর বিশেষ নজর দেয়া হয়েছে বলেও জানান তিনি।",1,193.0,0.0,0.0
20044762,84,কারামুক্ত জামায়াতের আমীর,"দীর্ঘ ১ বছর ২ মাস কারাভোগের পর মুক্তি পেয়েছেন বাংলাদেশ জামায়াতে ইসলামীর আমীর ডা. শফিকুর রহমান
দীর্ঘ ১ বছর ২ মাস কারাভোগের পর মুক্তি পেয়েছেন বাংলাদেশ জামায়াতে ইসলামীর আমীর ডা. শফিকুর রহমান। গতকাল বিকাল সোয়া ৩টায় গাজীপুরের কাশিমপুর কারাগার থেকে মুক্তি পান তিনি। বিষয়টি নিশ্চিত করেছেন জামায়াতের সহকারী সেক্রেটারি জেনারেল এডভোকেট মোয়াজ্জেম হোসেন হেলাল। তিনি জানান, ২০২২ সালের ১২ই ডিসেম্বর যাত্রাবাড়ী থানার একটি মামলায় তাকে গ্রেপ্তার করেছিল আইনশৃঙ্খলা বাহিনীর সদস্যরা। গ্রেপ্তারের সময় সকল মামলায় জামিনে ছিলেন জামায়াতের আমীর। বর্তমানে হাইকোর্টের আদেশে তিনি মুক্তি পেয়েছেন। এ সময় কারাগারের ফটকে আরও উপস্থিত ছিলেন জামায়াতের সেক্রেটারি জেনারেল অধ্যাপক মিয়া গোলাম পরওয়ার, সহকারী সেক্রেটারি জেনারেল এডভোকেট এহসানুল মাহবুব জোবায়ের, এডভোকেট মোয়াজ্জেম হোসেন হেলাল, গাজীপুর মহানগরীর আমীর জামাল উদ্দিন প্রমুখ।",1,193.0,0.0,0.0
20044760,82,কালিহাতীতে অজ্ঞাত লাশ উদ্ধার,"টাঙ্গাইলের কালিহাতীতে বালুর নিচে পুঁতে রাখা অজ্ঞাত এক যুবকের গলিত লাশ উদ্ধার করেছে পুলিশ
টাঙ্গাইলের কালিহাতীতে বালুর নিচে পুঁতে রাখা অজ্ঞাত এক যুবকের গলিত লাশ উদ্ধার করেছে পুলিশ। গতকাল দুপুর দেড়টার দিকে উপজেলার সল্লা ইউনিয়নের মীরহামজানি এলাকা থেকে লাশটি উদ্ধার করা হয়। কালিহাতী থানার এসআই মনির হোসেন জানান, স্থানীয় লোকজন বালুর নিচে অজ্ঞাত এক যুবকের মাথা দেখতে পেয়ে পুলিশে খবর দেয়। পরে পুলিশ বালুর নিচ থেকে লাশটি উদ্ধার করে ময়নাতদন্তের জন্য টাঙ্গাইল জেনারেল হাসপাতাল মর্গে পাঠায়।ধারণা করা হচ্ছে ৬-৭ দিন আগে হত্যা করে লাশ বালু চাপা দিয়ে রাখে দুর্বৃত্তরা। লাশ উদ্ধার করে টাঙ্গাইল মর্গে প্রেরণ করা হয়েছে।",1,193.0,0.0,0.0
20044758,80,সিলেটে সড়কের দৃশ্য বদলায় না,"সিলেটের ফুটপাথ এখন দখলমুক্ত। হকাররা মেয়র আনোয়ারুজ্জামান চৌধুরীর কথা শুনে চলে গেছেন পুনর্বাসন স্থান হকার মার্কেট মাঠে। তবুও থেমে নেই সিটি করপোরেশনের কাজ। ফুটপাথ হকারমুক্ত রাখতে চলছে সাঁড়াশি অভিযান। সিলেট নগরের হকার ছাড়া সড়কে ফুটে উঠেছে ভিন্ন চিত্র। যানবাহনে নেই কোনো শৃঙ্খলা। স্ট্যান্ডে গাড়ি বেড়েছে। এবড়ো-থেবড়ো রাখা যানবাহনের কারণে যানজট প্রকট আকার ধারণ করেছে। নগরের সড়কে এখন শৃঙ্খলা ফেরানো ট্রাফিক পুলিশের কাজ। কিন্তু ট্রাফিক পুলিশ এখনো ঘুমে।বিজ্ঞাপনগতকাল পর্যন্ত তাদের পক্ষ থেকে কার্যকর ব্যবস্থা গ্রহণের কোনো উদ্যোগ পরিলক্ষিত হয়নি। তবে ট্রাফিক পুলিশের কর্মকর্তারা বলছেন; যেহেতু ফুটপাথ দখলমুক্ত হয়েছে সেহেতু শৃঙ্খলা ফিরে আসবে। সিলেটের যানজট ও শৃঙ্খলার প্রধান অন্তরায় ছিল হকাররা। বিগত দুই যুগ ধরে এই অভিযোগ ছিল নির্বাচিত নগর পিতাদের বিরুদ্ধে।
এবার মেয়র আনোয়ারুজ্জামান চৌধুরী ক্ষমতা গ্রহণের পর অভিযোগটি আরও শক্ত হয়। এ নিয়ে এন্তার সমালোচনার মুখোমুখি ছিলেন মেয়র আনোয়ার। তবে, কথা রেখে কাজও করেছেন তিনি। রোববারই সিলেটের প্রায় ৫ হাজার হকারকে পুনর্বাসন করেছেন হকার মার্কেট মাঠে। হকারবিহীন নগরে ভিন্ন চিত্র এখন সিলেট নগরে। রাতের দৃশ্যপট ছিল আকর্ষণীয়। এতে প্রশংসায় ভাসছেন মেয়র আনোয়ার। কিন্তু সকাল হতেই নগরের ভিন্ন চিত্র। নগরে ফের যানজট। রমজানের বাজারের সড়কে ছিল চরম বিশৃঙ্খলা। নগরের প্রায় পয়েন্টে ছিল যানজট। বিষয়টি নিয়ে গতকাল দুপুরে সিলেট চেম্বার মিলনায়নে সাংবাদিকদের সঙ্গে কথা বলেছেন চেম্বার সভাপতি তাহমিন আহমদ। সংবাদ সম্মেলনে তিনি প্রথমে ধন্যবাদ জানান মেয়র আনোয়ারুজ্জামানকে। একই সঙ্গে দোকানের সামনে ফুটপাথে যাতে হকাররা না বসতে পারে সে কারণে ব্যবসায়ীদের সোচ্চার হওয়ার আহ্বান জানান। চেম্বার সভাপতি বলেন; ফুটপাথ দখলমুক্ত হওয়ার পর এখন দেখা যাচ্ছে রিকশা এবং সিএনজির দখলে গেছে রাস্তা। এতে চরম বিশৃঙ্খল অবস্থা দেখা দিয়েছে। তিনি সিলেট মেট্রোপলিটন পুলিশ কমিশনারের কাছে আহ্বান জানিয়ে বলেন- রিকশা ও সিএনজি দ্বারা যেন আবার রাস্তা ও ফুটপাথ যাতে দখল না হয়। সেদিকে লক্ষ রাখার জন্য তিনি বিনীত আহ্বান জানান। সিলেট সিটি করপোরেশনের পক্ষ থেকে এক প্রেস বিজ্ঞপ্তিতে জানানো হয়েছে- বহুল প্রতীক্ষিত ভ্রাম্যমাণ ব্যবসায়ীদের পুনবার্সন কার্যক্রমের পর ফুটপাথ দখলমুক্ত ও যানজট নিরসন করতে অভিযান করেছে সিলেট সিটি করপোরেশন। সোমবার নগরীর বিভিন্ন এলাকায় এ অভিযান পরিচালনা করা হয়। এ সময় সিসিক’র পক্ষ থেকে সতর্ক করে ভ্রাম্যমাণ ব্যবসায়ীদের নগরভবন লাগোয়া লালদিঘীর পাড়ের নির্ধারিত স্থানে স্থানান্তরিত হওয়ার জন্য বলা হয়। নির্দেশ অমান্য করায় কয়েকজন ভ্রাম্যমাণ ব্যবসায়ীর থেকে নগদ অর্থ জরিমানা আদায় করা হয়েছে। সিলেট সিটি করপোরেশনের প্রধান প্রকৌশলী নূর আজিজুর রহমান গতকাল বিকালে মানবজমিনকে জানিয়েছেন- আমাদের কাজ হচ্ছে ফুটপাথ দখলমুক্ত করা। সেটি আমরা করছি। এখন অভিযান চালানো হচ্ছে। যারা ফুটপাথে বসবে বা বসছে তাদের বিরুদ্ধে ব্যবস্থা নেয়া হচ্ছে। ফুটপাথকে হকারমুক্ত রাখতে তাদের এই অভিযান অব্যাহত থাকবে। তিনি বলেন- আশা করা হচ্ছে হকার নিয়ে আর নগরে তেমন কোনো সমস্যা হবে না। পুনর্বাসন স্থানে ক্রেতারা গেলে হকাররাও আর সড়কে আসবে না। এজন্য হকার মার্কেট মাঠে সুযোগ সুবিধা বাড়ানো হচ্ছে। এদিকে- চলতি মাসে সিলেট মেট্রো বিআরটিএ’র এমআরটিসি এবং জেলা বিআরটিএ’র আরটিসি’র বৈঠক অনুষ্ঠিত হয়। দু’টি বৈঠকে সিলেটের যানজট নিয়ে ব্যাপক আলোচনা হয়েছে। এবং যানজট কমাতে অবৈধ যানবাহনের বিরুদ্ধে অভিযান জোরদার করার বিষয়টি আলোচনা হয়েছে। এ ব্যাপারে ট্রাফিক পুলিশকে কার্যকর ব্যবস্থা গ্রহণে নির্দেশ দেয়া হয়েছে। বিআরটিএ’র পক্ষ থেকেও অভিযান চালানো হবে বলে জানিয়েছেন কর্মকর্তারা। নগরবাসী বলছেন; সিলেট নগরে অর্ধশতাধিক অবৈধ স্ট্যান্ড রয়েছে। প্রতিটি স্ট্যান্ডে শ’শ’ গাড়ি রাখা হয়। এই গাড়িগুলো রাখার ব্যাপারে কোনো শৃঙ্খলা নেই। ফলে স্ট্যান্ড এলাকায় এখন যানজট বেশি। বিশেষ করে পরিবহন শ্রমিকরা আইন মানছেন না। পাশাপাশি অবৈধ পার্কিংও বেশি। নগরজুড়ে অবৈধ পার্কিংয়ের কারণে যানবাহন সড়কেই থাকছে। এ কারণে যানজট কমছে না বলে জানান তারা। তবে সিলেট সিটি করপোরেশনের ট্রাফিক বিভাগের প্রধান ও উপ-পুলিশ কমিশনার মোহাম্মদ মাহফুজুর রহমান জানিয়েছেন- সিলেটের মেয়রের সঙ্গে কয়েক দিন আগে পুলিশের বৈঠক হয়েছে। নগরের শৃঙ্খলা ফেরানোর বিষয়ে আলোচনা হয়েছে। এর মধ্যে অন্যতম ছিল ফুটপাথ দখলমুক্ত করা। ফুটপাথ খালি হওয়ার কারণে অসঙ্গতিগুলো দেখা যাচ্ছে। তিনি বলেন- নগরের সড়কে শৃঙ্খলা ফেরাতে ট্রাফিক পুলিশের পক্ষ কাজ করা হবে। এদিকে- নগরের যানজট নিরসন সহ ৫ দফা দাবিতে গতকাল মেয়র, সিলেটের জেলা প্রশাসক ও পুলিশ কমিশনারের কাছে স্মারকলিপি দিয়েছে সিলেট কল্যাণ সংস্থা সহ কয়েকটি সংস্থা। সংস্থাগুলোর প্রতিষ্ঠাতা সভাপতি ও সিলেট কল্যাণ সংস্থার কার্যকরী কমিটির সভাপতি মোহাম্মদ এহছানুল হক তাহেরের নেতৃত্বে এ স্মারকলিপি প্রদান করা হয়। সংস্থার সভাপতি জানান- নগরে যানজট নিরসনে কার্যকর ব্যবস্থা গ্রহণ, দিনের বেলা অস্থায়ীভাবে অনুমোদনহীন বিভিন্ন এলাকায় পর্দা দিয়ে ঘেরা খাবার হোটেল বন্ধের ব্যবস্থা গ্রহণ, ধর্মীয় প্রচার ছাড়া সবধরনের মাইকিং বন্ধে কার্যকর ব্যবস্থা গ্রহণ, ছবি সংবলিত ব্যানার, ফেস্টুন ও বিজ্ঞাপন অপসারণ, সবধরনের নাচ, গান ও বাদ্যযন্ত্র ব্যবহারে বিরত থাকার ব্যবস্থা গ্রহণ করতে এ স্মারকলিপি প্রদান করা হয়।",1,193.0,0.0,0.0
20044757,79,চট্টগ্রামে জামায়াতের আলোচনা সভা,"বাংলাদেশ জামায়াতে ইসলামী চট্টগ্রাম মহানগর শাখার উদ্যোগে ‘যাকাত ও উশর’ শীর্ষক আলোচনা সভা অনুষ্ঠিত হয়েছে
বাংলাদেশ জামায়াতে ইসলামী চট্টগ্রাম মহানগর শাখার উদ্যোগে ‘যাকাত ও উশর’ শীর্ষক আলোচনা সভা অনুষ্ঠিত হয়েছে। সভায় ক্ষুধা ও দারিদ্র্যমুক্ত ইনসাফভিত্তিক সমাজ প্রতিষ্ঠায় ইসলামী কল্যাণ রাষ্ট্রের গুরুত্ব তুলে ধরা হয়। গতকাল সকালে সংগঠনটির চট্টগ্রাম মহানগর শাখার আমীর ও সাবেক এমপি আলহাজ শাহজাহান চৌধুরীর সভাপতিত্বে ভার্চ্যুয়ালি এই আলোচনা সভা অনুষ্ঠিত হয়।সভায় প্রধান অতিথির বক্তব্যে সহকারী সেক্রেটারি জেনারেল মুহাম্মদ শাহজাহান বলেছেন, ইসলামী রাষ্ট্র প্রতিষ্ঠা ছাড়া সকল ক্ষেত্রে ইসলামের প্রতিটি নির্দেশনা সঠিকভাবে পালন করা সম্ভব হয় না। যাকাতভিত্তিক সমাজ প্রতিষ্ঠার মাধ্যমে দেশকে দারিদ্র্যমুক্ত করে একটি কল্যাণ রাষ্ট্রের ভিত্তি রচনা করতে হলে দেশে একটি ইসলামী সরকার ব্যবস্থা প্রতিষ্ঠা করা এর পূর্বশর্ত। ক্ষুধা ও দারিদ্র্যমুক্ত ইনসাফভিত্তিক সমাজ প্রতিষ্ঠায় ইসলামী কল্যাণ রাষ্ট্রের বিকল্প নেই। মুহাম্মদ শাহজাহান বলেন, ধর্মনিরপেক্ষতার কথা বললেও সরকার এখন প্রকাশ্যেই ইসলামের বিরুদ্ধে অবস্থান নিয়েছে। সমাজ থেকে ইসলামকে দূরে সরিয়ে রাখতেই নানা অপতৎপরতা চালাচ্ছে সরকার।তিনি বলেন, সরকার দারিদ্র্য বিমোচনের নামে হাজার হাজার কোটি টাকা ব্যয় করলেও যারা গরিব তাদের কপাল কোনো সময়েই ফেরে না। যাকাতভিত্তিক অর্থ ব্যবস্থার পরিবর্তে বর্তমানে সমাজে এখন সুদভিত্তিক অর্থনীতি চালু থাকার কারণেই ধনীরা আরও ধনী হচ্ছে আর গরিবরা হচ্ছে আরও নির্যাতিত। বিশেষ অতিথির বক্তব্যে আন্তর্জাতিক ইসলামী বিশ্ববিদ্যালয় চট্টগ্রামের সাবেক প্রো ভিসি প্রফেসর ড. আবু বকর রফিক আহমদ বলেন, যাকাত মূলত ইসলামী সমাজ ব্যবস্থার অন্যতম স্তম্ভ। যাকাতকে আল্লাহ বিত্তবানদের উপর ফরজ করে দিয়েছেন।বিজ্ঞাপনমূলত সম্পদ যাতে বিশেষ শ্রেণির হাতে পুঞ্জীভূত ও কুক্ষিগত না হয় সেজন্যই আল্লাহ রাববুল আলামীন বিত্তবানদের যাকাত ফরজ করে দিয়েছেন।চট্টগ্রাম ওলামা-মাশায়েখ পরিষদের সভাপতি অধ্যক্ষ ড. সাইয়্যেদ মুহাম্মদ আবু নোমান বলেন, ইসলামের পাঁচটি স্তম্ভের মধ্যে যাকাত অন্যতম। যাকাত অর্থনৈতিক বৈষম্য দূর করে সমাজে অর্থনৈতিক স্থিতিশীলতা সৃষ্টি করে। মূলত যাকাত দরিদ্র মানুষের হক। সভাপতির বক্তব্যে বাংলাদেশ জামায়াতে ইসলামীর কেন্দ্রীয় মজলিশে শূরা সদস্য, চট্টগ্রাম মহানগরী আমীর ও সাবেক এমপি আলহাজ শাহজাহান চৌধুরী বলেন, যাকাত কোনো অনুগ্রহ নয়। রাসুল (সা.) যাকাতের সংজ্ঞা দিতে গিয়ে বলেছেন, তা ধনী ব্যক্তিদের কাছ থেকে আদায় করে অভাবগ্রস্তদের মাঝে বিতরণ করতে হবে। ধনীদের সম্পদের উপর আল্লাহ বিত্তহীনদের অধিকার দিয়েছেন। কেন্দ্রীয় মজলিশে শূরার সদস্য ও চট্টগ্রাম মহানগরী সেক্রেটারি অধ্যক্ষ মুহাম্মদ নুরুল আমিনের সঞ্চালনায় অনুষ্ঠিত আলোচনা সভায় অন্যদের মধ্যে কেন্দ্রীয় মজলিশে শূরা সদস্য, চট্টগ্রাম মহানগরী নায়েবে আমীর ড. আ জ ম ওবায়েদুল্লাহ ও মুহাম্মদ নজরুল ইসলাম, মহানগরের এসিস্ট্যান্ট সেক্রেটারি মুহাম্মদ উল্লাহ, মোরশেদুল ইসলাম চৌধুরী, সাংগঠনিক সম্পাদক শামসুজ্জামান হেলালী, শ্রমিক কল্যাণ ফেডারেশন চট্টগ্রাম মহানগরী সভাপতি এসএম লুৎফর রহমান বক্তব্য দেন।",1,193.0,0.0,0.0
20044756,78,ছেলের বিরুদ্ধে মামলা করে ঘরছাড়া বাবা-মা,"নাটোরের গুরুদাসপুরে মাদকাসক্ত ছেলের নির্যাতনের ভয়ে বাড়ি ছেড়ে অন্যত্র পালিয়ে বেড়াচ্ছেন রাজমিস্ত্রি পিতা মো. কায়েস মোল্লা ও মাতা আছিয়া খাতুন
নাটোরের গুরুদাসপুরে মাদকাসক্ত ছেলের নির্যাতনের ভয়ে বাড়ি ছেড়ে অন্যত্র পালিয়ে বেড়াচ্ছেন রাজমিস্ত্রি পিতা মো. কায়েস মোল্লা ও মাতা আছিয়া খাতুন। কায়েস চাঁচকৈড় মধ্যমপাড়া মহল্লার মরহুম ইব্রাহিম মোল্লার ছেলে। মাদকাসক্ত ওই ছেলের নাম আতিক মোল্লা (২৫)। তার বিরুদ্ধে সম্প্রতি গুরুদাসপুর আমলী আদালত নাটোরে প্রতারণা মামলা দায়ের করে আক্রোশের শিকার হয়েছেন পিতা কায়েস। প্রত্যাহার না করলে আতিক তার পিতাকে মেরে ফেলার হুমকিও দেন। একদিকে ঋণের কিস্তির টাকা দিতে না পারায় এবং অন্যদিকে ছেলের হুমকির ভয়ে বাড়ি ছেড়ে অন্যত্র পালিয়ে রয়েছেন তিনি।জানা যায়, কায়েস বছর খানেক আগে আতিককে রিকন্ডিশন ট্রাক কিনে দেয়ার জন্য নিজের জমানো টাকা দেয়ার পরও বিভিন্ন প্রতিষ্ঠান থেকে নিজের নামে ১৫ লাখ ৫০ হাজার টাকা ঋণ করেন। ঋণের কিস্তি পরিশোধের দায়িত্ব ছিল আতিকের ওপর। কিন্তু তিনি টাকা পরিশোধ না করে কেনা ট্রাকটি বিক্রি করে দেন এবং ওই টাকা-পয়সা নিয়ে শশুরবাড়ি সটকে পড়েন। এদিকে টাকার জন্য বিভিন্ন এনজিও প্রতিষ্ঠানের কর্মচারীরা কায়েসের বাড়িতে ধরনা দিচ্ছে।এ বিষয়ে আছিয়া বেগম বলেন, ভাগ্যের কি নির্মম পরিহাস, ছেলের হুমকিতে এই বৃদ্ধ বয়সেও পালিয়ে থাকতে হচ্ছে।ঋণের টাকা দেয়া তো দূরে থাক তার প্রথম স্ত্রীর মৃত্যুর পর তার ৬ বছরের ছেলে আশরাফুল ইসলাম সৌরভকেও লালন পালন করতে হচ্ছে আমাদের। এ ব্যাপারে অভিযুক্ত আতিকের মুঠোফোনে একাধিকবার ফোন করেও যোগাযোগ করতে না পারায় তার বক্তব্য নেয়া সম্ভব হয়নি।বিজ্ঞাপনস্থানীয় কাউন্সিলর আসমা খাতুন বলেন, আমরা অনেক চেষ্টা করেও আতিককে নিয়ন্ত্রণ করতে পারিনি। তাকে গ্রেপ্তার করে আইনানুগ ব্যবস্থা নেয়া উচিত।",1,193.0,0.0,0.0
20044755,77,ভোরে ঢাকায় আসা যাত্রীদের সব লুটে নেয় তারা,"দেশের বিভিন্ন জেলা থেকে ভোরবেলা রাজধানীতে আসা সাধারণ মানুষকে টার্গেট করে আইনশৃখলা বাহিনীর সদস্য পরিচয়ে ছিনতাই করে আসছিল একটি চক্র। সম্প্রতি দক্ষিণের জেলা বরগুনা থেকে আসা তিনজন যাত্রীর রিকশা থামিয়ে ছিনতাইয়ের ঘটনায় জড়িত একটি ডাকাত দলের ৫ সদস্যকে গ্রেপ্তারের পর এমন তথ্য জানতে পেরেছে ঢাকা মহানগর গোয়েন্দা পুলিশের (ডিবি) ওয়ারী বিভাগ। ডিবি বলছে, চক্রটি ঢাকায় আসার পর রিকশায় করে বিভিন্ন গন্তব্যে যাওয়া যাত্রীদের টার্গেট করতো। এরপর পুলিশসহ নানা পরিচয়ে মারধর করে সর্বস্ব লুটে নিতো। এমনকি টার্গেটকৃত ব্যক্তিদের বহনকারী রিকশাও নিয়ে যেতো। গ্রেপ্তারকৃতরা হলো-ডাকাত দলের সরদার নাহিদ হোসেন ওরফে আনন্দ ও তার সহযোগী মো. বাবুল (৬৩), মো. দেলোয়ার ওরফে রিপন (৩৮), মো. মনতাজুল (৪০), মো. রতন ইসলাম (৩৮)। এ সময় তাদের কাছ থেকে ডাকাতি করে নেয়া টাকা ও ব্যবহৃত দুটি রিকশা উদ্ধার করা হয়।
গতকাল রাজধানীর মিন্টো রোডে নিজ কার্যালয়ে সাংবাদিকদের সঙ্গে আলাপকালে এসব তথ্য জানিয়ে ডিএমপি’র অতিরিক্ত কমিশনার (গোয়েন্দা) মোহাম্মদ হারুন অর রশীদ বলেন, চলতি মাসের ৪ তারিখ ভোরে বরগুনা থেকে বাসে করে কবির হোসেনসহ ৩ জন ঢাকায় আসেন। তারা মধ্যপ্রাচ্যের দেশ সৌদি আরবে যাওয়ার জন্য পুরানা পল্টনের একটি এজেন্সির কাছে মেডিকেল করার কাগজ জমা দিতে আসেন। ঘটনার দিন ভোর সাড়ে ৫টার দিকে বাস থেকে নেমে ৩ জন মিলে যাত্রাবাড়ী সায়েদাবাদ বাস টার্মিনাল থেকে রিকশায় করে পল্টনের উদ্দেশ্যে যাত্রা করেন। কিছুদূর আসার পরে ডিএমপি’র ওয়ারী থানার শশী মোহন বসাক লেন এলাকায় আসার পর একটি নিরিবিলি স্থানে পুলিশ পরিচয়ে রিকশার গতিরোধ করা হয়।বিজ্ঞাপনপরে রিকশা থেকে নামিয়ে ভুক্তভোগী কবিরের কাছে থাকা প্রায় ৩৩ হাজার টাকা ছিনিয়ে নেয়া হয়। এমনকি ডাকাত সরদার নাহিদ ভুক্তভোগী কবিরের মাথা ধরে সজোরে দেয়ালে আঘাত করে। এই ঘটনায় কবির বাদী হয়ে ওয়ারী থানায় একটি মামলা দায়ের করেন।তিনি বলেন, মামলার ছায়া তদন্তে নামে ডিবির ওয়ারী বিভাগ। ঘটনাস্থলের আশপাশ এলাকার সিসিটিভির ফুটেজ বিশ্লেষণ ও তথ্য প্রযুক্তির সহায়তায় রিকশায় করে ঘুরে ঘুরে ডাকাতি করা এই চক্রের ৫ সদস্যকে গ্রেপ্তার করা হয়। এই ঘটনায় গ্রেপ্তার মনতাজুল ও রতন দায় স্বীকার করে ৬ জনের সম্পৃক্ততার কথা জানিয়ে আদালতে ১৬৪ ধারায় স্বীকারোক্তি দিয়েছে। ডাকাত দলের সরদার নাহিদের বিরুদ্ধে ৩টি ছিনতাই, ১টি মাদকসহ ৫টি, বাবুলের বিরুদ্ধে ৫টি ছিনতাই, ২টি দ্রুত বিচার আইন ও ৩টি মাদক মামলাসহ ১০টি ও দেলোয়ারের বিরুদ্ধে ২টি ছিনতাই মামলা রয়েছে।হারুন বলেন, রাজধানীর কাওরান বাজার, সায়েদাবাদ, গাবতলী, গুলিস্তান, সদরঘাট লঞ্চ টার্মিনালসহ আন্তঃজেলা বাস ও লঞ্চে করে ঢাকায় আসা যাত্রীদের টার্গেট করে দীর্ঘদিন ধরে ছিনতাই ও ডাকাতি করছিল তারা। কেউ তাদের কাজে বাধা দিলে আঘাত করে সর্বস্ব ছিনিয়ে নেয়। আমরা বলবো ভোরে চলার পথে কেউ ডাক দিলে থামা যাবে না। কেউ ভোরে ঢাকায় আসলে টার্মিনালে একটু অপেক্ষা করে বেলা বাড়লে বের হওয়ার অনুরোধ। রমজানকে কেন্দ্রে করে ইফতার, সেহরীসহ নির্জন সময়গুলোতে এমন ডাকাতি বা ছিনতাই প্রতিরোধে ডিবি পুলিশ মাঠে থাকবে। কিশোর গ্যাংয়ের বিরুদ্ধে চলা অভিযানের বিষয়ে এক প্রশ্নে গোয়েন্দা প্রধান বলেন, কিশোর গ্যাং ও ছিনতাইকারীদের বিরুদ্ধে আমাদের সাড়াশি অভিযান চলমান রয়েছে। কেউ যেন শূন্যস্থান পূরণ করতে না পারে সেই ব্যবস্থা নেয়া হবে।",1,193.0,0.0,0.0
20044754,76,ছোট পর্দায় আজকের খেলা,"উয়েফা চ্যাম্পিয়নস লীগআর্সেনাল-পোর্তো রাত ২টাবার্সেলোনা-নাপোলি ২টা(সনি টেন ১ ও ২)পিএসএলমুলতান-কোয়েটা রাত ৮টা(টি স্পোর্টস)
উয়েফা চ্যাম্পিয়নস লীগআর্সেনাল-পোর্তো রাত ২টাবার্সেলোনা-নাপোলি ২টা(সনি টেন ১ ও ২)পিএসএলমুলতান-কোয়েটা রাত ৮টা(টি স্পোর্টস)",1,193.0,0.0,0.0
20044753,75,ব্যাটে-বলে উজ্জ্বল সাব্বির-তানভীর জয়ে শুরু আবাহনীর,"আফিফ হোসেন, জাকের আলীরা থাকলেন নিজেদের ছায়া হয়ে। এমন দিনে জ্বলে ওঠেন সাব্বির হোসেন। এবারের বিপিএলে দুর্দান্ত ঢাকার অলরাউন্ডার সাব্বির হোসেন খুব একটা খেলার সুযোগ পাননি। এবার তার ব্যাটে চড়েই বড় সংগ্রহ পায় আবাহনী। এরপর তানভীর ইসলামের স্পিন ভেলকিতে পারটেক্সকে একশোর ভেতর গুটিয়ে বড় জয়ে আসর শুরু করলো বর্তমান চ্যাম্পিয়ন আবাহনী লিমিটেড। ঢাকা প্রিমিয়ার লীগের (ডিপিএল) চলতি আসরের উদ্বোধনী দিনে গতকাল পারটেক্স স্পোর্টিং ক্লাবকে ১৭১ রানে হারায় আবাহনী। মিরপুর শেরে বাংলা জাতীয় ক্রিকেট স্টেডিয়ামে এদিন টস হেরে আগে ব্যাটিং করে সাব্বির রহমানের ঝড়ো ফিফটিতে ২৬৮ রান করে আবাহনী। জবাবে মাত্র ৯৭ রানেই গুটিয়ে যায় পারটেক্স। সাব্বিরের ৭১ রানের পর বল হাতে ৪ উইকেট নিয়ে আবাহনীর জয়ে ভূমিকা রাখেন তানভীর। ম্যাচ সেরা হন তিনি।বিজ্ঞাপনআবাহনীর দেওয়া ২৬৯ রান তাড়া করতে নেমে ইনিংসের দ্বিতীয় ওভারেই মুনিম শাহরিয়ারকে ফিরিয়ে দেন পেসার মোহাম্মদ সাইফউদ্দিন। এরপর আক্রমণে এসে মুড়িমুড়কির মতো উইকেট নেন তানভীর। দলীয় ২৭ রানে অধিনায়ক মিজানুর রহমান আউট হয়ে দলের বিপদ আরও বাড়িয়ে যান। এরপর আজমির আহমেদ ও মাইশুকুর রহমান মিলে প্রতিরোধ গড়ার চেষ্টা করলেও পারেননি। কোনো ব্যাটারই ৩০ এর ঘরে পৌঁছাতে পারেননি। সর্বোচ্চ সর্বোচ্চ ২০ রান আসে আটে নামা রাজিবুল ইসলামের ব্যাট থেকে। বাঁহাতি স্পিন তানভীর ২৬ রানে নেন ৪ উইকেট।
এছাড়া মোহাম্মদ সাইফুদ্দিন ১৬ রানে নেন ২ উইকেট। আরেক বাঁহাতি স্পিনার রাকিবুল হাসান ২২ রানে পান ২ উইকেট। এদিন ওপেনিং জুটিতে ১০৭ রান যোগ হয় আবাহনীর স্কোরবোর্ডে। আসাদুজ্জামান পায়েলের বলে সাব্বিরের বিদায়ে ভাঙে জুটি। ফেরার আগে ১০ চারের সঙ্গে ২ ছক্কায় ৫৯ বলে ৭১ রান করেন তিনি। সঙ্গী হারিয়ে ৫ রানের ব্যবধানে ফেরেন নাঈমও। তার ব্যাট থেকে আসে ৫ চারে ৫৮ বলে ৩৭ রান। ৪ নম্বরে নামা আফিফ হোসেন ফেরেন প্রথম বলেই। তিন নম্বরে নামা মাহমুদুল হাসান জয় থিতু হয়েও ইনিংস বড় করতে পারেননি। ৫০ বলে ২ চার ও ১ ছক্কায় ৩৪ রান করেন তিনি। ৩১ বলে ২১ করে মোহর শেখের বলে কিপারের হাতে ধরা পড়েন জাকের আলী। এরপর হটাত করে চাপে পড়া আবাহনীকে টেনে তোলেন অধিনায়ক মোসাদ্দেক হোসেন সৈকত ও মোহাম্মদ সাইফউদ্দিন। ৫০ রানের জুটি গড়েন দুজন। সাইফউদ্দিন ৩৫ বলে ৩১ করে আর মোসাদ্দেক করেন ৪৮ বলে শেষ দিকে রাকিবুলের ৯ বলে ১৭ রানের ক্যামিওতে ২৬৮ রানের পুঁজি পায় ডিফেন্ডিং চ্যাম্পিয়নরা।
সাকিবকে ছাড়াই জয় শেখ জামালেরমোহামেডান স্পোর্টিং ক্লাব ছেড়ে ডিপিএলে এবার শেখ জামাল ধানমণ্ডি ক্লাবে যোগ দেন সাকিব আল হাসান। তবে গতকাল আসরের প্রথম ম্যাচে জাতীয় দলের সদ্য সাবেক এই অধিনায়ককে পায়নি বর্তমান রানার্সআপরা। তাকে ছাড়াই বিকেএসপিতে গাজী টায়ার্স ক্রিকেট একাডেমিকে ৬ উইকেটে হারিয়েছে শেখ জামাল। এদিন টস হেরে আগে ব্যাটিং করে ১৬৭ রান করে অলআউট হয় গাজী টায়ার্স। যেখানে আশিকুর রহমান শিবলি একাই করেন ৮৯ রান। স্পিনার টিপু সুলতান নেন ৪ উইকেট। ম্যাচ সেরার পুরস্কার ওঠে তারই হাতে। এছাড়া ২টি করে উইকেট নেন রিপন মণ্ডল ও আরিফ আহমেদ। জবাবে ৪ উইকেট হারিয়ে ১৮.২ ওভার বাকি রেখেই জয় পায় জামাল। সাইফ হাসান করেন ৪৫ রান। এছাড়া ইয়াসির আলী চৌধুরী ৪৪ ও অধিনায়ক নুরুল হাসান সোহান করেন ৩১ রান। গাজী টায়ার্সের হয়ে ৩ উইকেট নেন মারুফ মৃধা।",1,193.0,0.0,0.0
20044752,74,ইতালিতে ঢুস মেরে চাকরি খোয়ালেন কোচ,"খেলার মাঠে ঢুস মেরে বড় ঘটনার জন্ম দিয়েছিলেন জিনেদিন জিদান। ২০০৬ বিশ্বকাপের ফাইনালে ইতালিয়ান ডিফেন্ডার মার্কো মাতারেজ্জিকে ঢুস মেরে লাল কার্ড দেখেন ফরাসি তারকা। পরে টাইব্রেকারে হেরে শিরোপা হাতছাড়া করে ফ্রান্স। খেলার মাঠে ঢুস মেরে এবার খবরের শিরোনামে ইতালিয়ান কোচ রবার্তো দাভের্সা। দল হেরে যাওয়ায় হয়তো মেজাজ হারিয়ে ফেললেন তিনি এবং প্রতিপক্ষের এক খেলোয়াড়কে মেরে বসলেন ঢুস। এমন কাণ্ড ঘটানোর পর কোচকে ছাঁটাই করতে আর দেরি করেনি ইতালিয়ান সিরি আ’র ক্লাব লিস। রোববার ইতালিয়ান শীর্ষ লীগে লিসকে ১-০ গোলে হারায় হেল্লাস ভেরোনা। ঘরের মাঠে ১-০ গোলে হারের পর ভেরোনার স্ট্রাইকার তমা অঁরিকে ঢুস মারেন লিস কোচ। দুজনকেই লাল কার্ড দেখান রেফারি। এবারের সিরি আ-তে ২৮ ম্যাচ খেলে কেবল পাঁচটিতে জয় পেয়েছে লিস।বিজ্ঞাপনসঙ্গে ১০ ড্রয়ে ২৫ পয়েন্ট নিয়ে টেবিলের ১৫ নম্বরে আছে তারা, অবনমন অঞ্চল থেকে মাত্র ১ পয়েন্ট উপরে।
দলের একের পর এক হারে আগে থেকেই দাভের্সার অবস্থান হয়ে পড়েছিল কোণঠাসা। ম্যাচের কয়েক ঘণ্টার মধ্যেই লিসের পক্ষ থেকে দেওয়া বিবৃতিতে কোচকে চাকরিচ্যুত করার কথা জানানো হয়। ২০২৩ সালের জুনে লিসের দায়িত্ব নেওয়া দাভের্সা পরে ওই কাণ্ডের জন্য ক্ষমা চেয়ে বলেন, প্রতিপক্ষ তার খেলোয়াড়দেরকে বারবার উস্কানি দিচ্ছিল।",1,193.0,0.0,0.0
20051318,97,১ লাখ রোজাদারদের ইফতার করাচ্ছে মাস্তুল ফাউন্ডেশন,"এই রমজানে, মাস্তুল ফাউন্ডেশন অসহায় ও নিম্ন আয়ের রোজাদারদের জন্য ১ লক্ষ ইফতার বিতরণ এবং ২০ হাজার পরিবারকে রামাদান খাদ্য সামগ্রী প্রদান করার মহৎ উদ্যোগ নিয়েছে। এই উদ্যোগের লক্ষ্য হল যাতে করে সকলেই রমজানের ইফতারের আনন্দে অংশগ্রহণ করতে পারে।
অসহায় ও নিম্ন আয়ের রোজাদাররা রমজানের ইফতারের আমেজ থেকে যাতে বঞ্চিত না হয় তাই এই রমজানে ১ লক্ষ ইফতার বিতরণে উদ্যোগ নিয়েছে মাস্তুল ফাউন্ডেশন। প্রতি বছরের ন্যায় এই বছরও মাস্তুল ফাউন্ডেশনের উদ্যোগে ঢাকাসহ দেশের ৬৪ জেলায় ইফতার বিতরনের কার্যক্রম শুরু হচ্ছে। নিম্ন আয়ের মানুষেরা যাতে ইফতারে ভাল খাবার খেতে পারে তাই মাসব্যাপী চলবে এই আয়োজন। আর্থিক অনটন ও নিত্যপণ্যের উচ্চমূল্যে কষ্টভোগী রোজাদারদের সম্মানে এই কার্যক্রমটি দুই ভাগে করা হচ্ছে যেখানে ধানমণ্ডি রায়েরবাজারে অবস্থিত মাস্তুল মেহমানখানায় প্রতিদিন এক হাজার এর অধিক অসহায় রোজাদারের জন্য ইফতারের আয়োজন থাকছে এবং রোজাদারেরা মেহমানখানায় বসে সেই ইফতার গ্রহন করবে। এছাড়া এই কর্মসূচীর আওতায় ধনী-গরিব নির্বিশেষে রাস্তাঘাটে চলাচলরত রোজাদার, চলাচলরত যানবাহন বা ট্রাফিক জ্যামে আটকিয়ে থাকা যানবাহন যেমন বাস, মাইক্রোবাস, প্রাইভেটকার, অটোরিকশা ও রিকশার যাত্রীদেরও বিনামূল্যে মাসব্যাপী ইফতার বিতরণ করা হবে। শুধু তাই নয় ঢাকা সহ বিভিন্ন জেলার এতিমখানা, মাদ্রাসা এবং দরিদ্র পরিবার কে ২০ হাজার ইফতার সামগ্রী পৌঁছে দেয়া হবে এছাড়া যাকাতের মাধ্যমে ৫০০ দরিদ্র পরিবারকে সাবলম্বী করে সামাজিক উন্নয়নে ভূমিকা রাখার নিয়ত করেছে মাস্তুল ফাউন্ডেশন।
মাস্তুল ফাউন্ডেশনের প্রতিষ্ঠাতা ও নির্বাহী পরিচালক কাজী রিয়াজ রহমান বলেন, রমজানে রোজাদারকে ইফতার করানো হলো মুমিনের বিশেষ আমল। এই উদ্যোগের মাধ্যমে মাস্তুল ফাউন্ডেশন সমাজের প্রান্তিক জনগোষ্ঠীর রমজানকে আনন্দময় করে তুলতে চায়। তিনি সবাইকে এই পবিত্র রমজান মাসে নিজ নিজ জায়গা থেকে সামর্থ্য অনুযায়ী এগিয়ে আসার আহবান জানিয়েছেন। তিনি আরও বলেন, “সবার জন্য ইফতার” তখনি সম্ভব যখন আমরা সবাই মিলে এই উদ্যোগে সামিল হব।
মাস্তুল ফাউন্ডেশন বাংলাদেশ সরকার কর্তৃক নিবন্ধিত দাতব্য প্রতিষ্ঠান।বিজ্ঞাপনমাস্তুলের প্রধান কাজের মধ্যে রয়েছে দাফন-কাফন সেবা প্রজেক্ট, যার মাধ্যমে করোনার শুরু থেকে এখন পর্যন্ত ৩০০০ এর অধিক লাশ দাফন হয়েছে। মাস্তুলের রয়েছে নিজস্ব স্কুল, মাদ্রাসা এবং শেল্টারহোম যেখানে আবাসিক/অনাবাসিক মিলে শতাধিক পিতামাতাহীন/ অনাথ/ এয়াতিম শিক্ষার্থী রয়েছে । এর বাহিরে কয়েক জেলায় প্রজেক্ট স্কুলগুলোতে হাজারের অধিক সুবিধাবঞ্চিত মেধাবী শিক্ষার্থীদের সকল শিক্ষার উপকরন দেয়ার পাশাপাশি স্বাস্থ্য, পুষ্টিকর খাবার, শিশু অধিকার, মৌলিক চাহিদা নিশ্চয়তা করা হচ্ছে। মাস্তুল ফাউন্ডেশনের রয়েছে সেলাই প্রশিক্ষন কেন্দ্র, কম্পিউটার প্রশিক্ষণ কেন্দ্র যার মাধ্যমে সুবিধাবঞ্চিত জনগোষ্ঠীকে কর্মক্ষম করে তোলা হচ্ছে। এর বাহিরে যাকাত স্বাবলম্বী প্রজেক্টের মাধ্যমে ১০০০ জনের বেশি মানুষকে স্বাবলম্বী করা হয়েছে। এছাড়া রয়েছে বৃদ্ধ বাবা-মা দের জন্য মাস্তুল বৃদ্ধাশ্রম এবং মাস্তুল মেহমানখানা, যেখান থেকে শতাধিক অসহায় নিম্ন আয়ের মানুষের একবেলা পেট পুড়ে খাওয়ার ব্যাবস্থা হয়।",1,193.0,0.0,0.0
20051320,99,‘এক ম্যাচ খরাপ খেললে আমরা খারাপ দল হয়ে যাই’!,"সিলেটে দারুণ লড়াই করেও শ্রীলঙ্কার বিপক্ষে টি-টোয়েন্টি সিরিজ হেরেছে বাংলাদেশ। প্রথম ম্যাচ খুব বেশি দর্শক না এলেও পরের দুটিতে গ্যালারিতে তিল ধারণের জায়গা ছিলোনা। তবে শেষ ম্যাচে দর্শকদের ভীষণ ভাবে হতাশ করে টাইগাররা। নিজেদের ভুলের মাসুল দিয়ে হাতছাড়া করে প্রথম বারের মত লঙ্কানদের বিপক্ষে টি-টোয়েন্টি সিরিজ জয়ের সুযোগ। আগামীকাল থেকে চট্টগ্রামে শুরু হচ্ছে ওয়ানডে সিরিজ। দেশের মাটিতে এই সিরিজ ঘিরেও টাইগার ভক্তদের আগ্রহের শেষ নেই। ওয়ানডেতে বাংলাদেশ দল দারুণ শক্তিশালী, বিশেষ করে নিজেদের মাঠে।
তবে সব শেষ দেশের মাটিতে তিনটির মধ্যে ২টিতে সিরিজ হেরেছে বাংলাদেশ। শুধু তাই নয় ওয়ানডে বিশ্বকাপে পারফরম্যান্সও ছিলো চরম হতাশার। তবে নয়া অধিনায়ক শান্ত জানিয়েছেন তিনি তার সেরাটা দেয়ার চেষ্টা করে যাবেন। রমজান মাস শুরু হয়েছে, তার উপর ছুটির দিনও না।বিজ্ঞাপনআর সবশেষ সিলেটে সিরিজ হার দর্শকদের উপর প্রভাব পড়েছে।
ধারণা করা হচ্ছে সাগরিকাতে ভক্তকূলকে মাঠে খুব একটা ভিড় জমাতে দেখা যাবেনা। দর্শকদের মাঠে আসা প্রসঙ্গ টাইগার অধিনায়ক বলেন, ‘আমার কাছে সেটা মনে হয় না। আমরা এক ম্যাচ ভালো খেললে সব ঠিক হয়ে যায়। এক ম্যাচ খারাপ খেললে হয়তো খারাপ দল হয়ে যাই। তারপরে রমজান শুরু হচ্ছে হয়তো এই কারণেও হতে পারে (কম হাইপ)। এটা নিয়ে আমরা চিন্তিত না। আমাদের যারা ক্রাউড তারা সব সময় মাঠে আসেন, সমর্থন করেন। মাঝেমাঝে যেসব আবেগী কথাবার্তা বলেন এটা আমাদের কারণেই বলেন কারণ তারা প্রত্যাশা করেন আমরা আরও ভালো ক্রিকেট খেলতে পারি। আমরা চেষ্টা করি তাদের কীভাবে আরও ভালো ফিডব্যাক দিতে পারি।’",1,193.0,0.0,0.0
20051323,102,বাল্যবিয়ে প্রতিরোধে উঠান বৈঠক,"চার-পাঁচ বছর আগে ব্রাহ্মণবাড়িয়ার সরাইলে সিএসও’কে শক্তিশালী করতে মিতালী উপলব্ধি ও মেঘনা নামক তিন স্বেচ্ছাসেবক সংগঠনকে নিয়ে পিফরডি প্রকল্পের সহায়তায় মাঠে কাজ শুরু করেছিল বৃটিশ কাউন্সিল
চার-পাঁচ বছর আগে ব্রাহ্মণবাড়িয়ার সরাইলে সিএসও’কে শক্তিশালী করতে মিতালী উপলব্ধি ও মেঘনা নামক তিন স্বেচ্ছাসেবক সংগঠনকে নিয়ে পিফরডি প্রকল্পের সহায়তায় মাঠে কাজ শুরু করেছিল বৃটিশ কাউন্সিল। ৩ বছর কাজ করার পর জেলা শহরে গড়ে ওঠে ‘জেলা পলিসি ফোরাম’ (ডিপিএফ)। এক সময় প্রকল্পের অর্থ বরাদ্দ শেষ হলেও থামেনি ডিপিএফ। নিজস্ব ও স্থানীয় দাতাদের অর্থায়নে দ্রুত গতিতে বাস্তবায়িত হচ্ছে নানা সামাজিক কর্মসূচি। এসব কাজে বরাবরই ‘র‌্যাপ’-এর সহায়তা উল্লেখযোগ্য। এরই ধারাবাহিকতায় শুক্রবার ডিপিএফের উদ্যোগে ও ‘র‌্যাপ’ নামক এনজিও’র আর্থিক সহায়তায় দিনব্যাপী ‘বাল্যবিয়ে প্রতিরোধ বিষয়ে উঠান বৈঠক’ অনুষ্ঠিত হয় জেলার চান্দুপুর ইউনিয়নের দু-বাড়িয়ায়। প্রধান অতিথি ছিলেন অতিরিক্ত জেলা প্রশাসক (সার্বিক) মো. সাইফুল ইসলাম।সূত্র জানায়, দু-বাড়িয়া গ্রামের র‌্যাপ এনজিওটি মানবিক ও সামাজিক কাজে সুনাম কুড়িয়েছে। র‌্যাপের নির্বাহী পরিচালক মো. আশিকুর রহমান ভূঁইয়া ডিপিএফের সদস্য। ‘বাল্যবিয়েকে না বলি, ঘৃণা করি’ এমন সেøাগানকে সামনে রেখে শুক্রবার সকাল ১০টা থেকে গ্রামের বিভিন্ন বয়সের নারীরা জড়ো হতে থাকে ‘র‌্যাপ’ অফিসের সামনে। ডিপিএফের সদস্য এস.এম শাহিনের সঞ্চালনায় সভাপতি মো. আরজু মিয়ার সভাপতিত্বে ওই বৈঠকে স্বাগত বক্তব্য রাখেন ডিপিএফের সম্পাদক মো. শরীফ উদ্দিন।বিজ্ঞাপনঅন্যদের মধ্যে প্রকল্পের সাবেক ডিএফ খোদেজা বেগম, সদস্য মোহাম্মদ মাহবুব খান, মো. আশিকুর রহমান ভূঁইয়া, সাবেক প্রধান শিক্ষক মো. হুমায়ুন কবির, র‌্যাপের সদস্য শেফালী বেগম ও জেসমিন আক্তার।",1,193.0,0.0,0.0
20051832,124,এডিপি থেকে বাদ যাচ্ছে ১৮ হাজার কোটি টাকা,"জাতীয় অর্থনৈতিক পরিষদের (এনইসি) বৈঠকে আজ উঠছে চলতি অর্থবছরের সংশোধিত বার্ষিক উন্নয়ন কর্মসূচি (আরএডিপি)। মূল এডিপি থেকে ১৮ হাজার কোটি টাকা কমিয়ে এটির আকার দাঁড়াচ্ছে ২ লাখ ৪৫ হাজার কোটি টাকা। এর মধ্যে সরকারি তহবিলের ১ লাখ ৬১ হাজার ৫০০ কোটি টাকা, যা মোট বরাদ্দের ৬৫ দশমিক ৯২ শতাংশ। এছাড়া বৈদেশিক সহায়তা থেকে ৮৩ হাজার ৫০০ কোটি টাকা বা ৩৪ দশমিক ০৮ শতাংশ। যে পরিমণ অর্থ বাদ যাচ্ছে, এর মধ্যে সরকারি তহবিলের সাড়ে ৭ হাজার কোটি এবং বৈদেশিক সহায়তার সাড়ে ১০ হাজার কোটি টাকা। তবে বরাদ্দ কমলেও বাড়ছে প্রকল্পসংখ্যা। রাজধানীর শেরেবাংলা নগরের এনইসি সম্মেলন কক্ষে অনুষ্ঠেয় বৈঠকে সভাপতিত্ব করবেন প্রধানমন্ত্রী ও এনইসি চেয়ারপারসন শেখ হাসিনা।
পরিকল্পনা কমিশন সূত্র জানায়, চলতি অর্থবছরের সংশোধিত এডিপিতে যে বরাদ্দ দেওয়া হচ্ছে তার মধ্যে ১৫টি সেক্টরের আওতায় প্রকল্পের জন্য বরাদ্দ দেওয়া হচ্ছে ২ লাখ ২৩ হাজার ৫৫৩ কোটি টাকা। এছাড়া ৯টি উন্নয়ন সহায়তা খাতে মোট বরাদ্দ হচ্ছে ৩৩৯০ কোটি এবং বিশেষ প্রয়োজনে উন্নয়ন সহায়তা খাতে থাকছে ১৮ হাজার ৫৬ কোটি ৯৭ লাখ টাকা। এসব মিলে মোট বরাদ্দ দাঁড়ায় ২ লাখ ৪৫ হাজার কোটি টাকা। পাশাপাশি এই হিসাবের বাইরে বিভিন্ন স্বায়ত্তশাসিত সংস্থা ও করপোরেশনের নিজস্ব অর্থায়নে বাস্তবায়নাধীন প্রকল্পের জন্য বরাদ্দ দেওয়া হচ্ছে ৯৩৯১ কোটি ৬৪ লাখ টাকা। তবে সব মিলিয়ে হিসাব করলে মোট সংশোধিত এডিপির আকার হবে ২ লাখ ৫৪ হাজার ৩৯১ কোটি ৬৪ লাখ টাকা। এর মধ্যে সরকারি তহবিলের ১ লাখ ৬৯ কোটি ৭০২ লাখ এবং বৈদেশিক সহায়তার ৮৪ হাজার ৬৮৯ কোটি ৪৮ লাখ টাকা।
৫৮টি মন্ত্রণালয় ও বিভাগের মধ্যে সংশোধিত এডিপিতে সরকারি তহবিলের ক্ষেত্রে ৩৬টির বরাদ্দ কমছে। ২টির বরাদ্দ অপরিবর্তিত আছে এবং ২০টি মন্ত্রণালয় ও বিভাগের বরাদ্দ বেড়েছে। এদিকে সর্বোচ্চ বরাদ্দ পাওয়া ১০টি মন্ত্রণালয় ও বিভাগ হলো-বরাদ্দের ক্রমানুসারে স্থানীয় সরকার বিভাগ, সড়ক পরিবহণ ও মহাসড়ক বিভাগ, বিদ্যুৎ বিভাগ, রেলপথ মন্ত্রণালয়, পানিসম্পদ মন্ত্রণালয়, বিজ্ঞান ও প্রযুক্তি মন্ত্রণালয়, স্বাস্থ্য সেবা বিভাগ, প্রাথমিক ও গণশিক্ষা মন্ত্রণালয়, সেতু বিভাগ এবং নৌপরিবহণ মন্ত্রণালয়। এসবের অনুকূলে বরাদ্দ দেওয়া হবে মোট সংশোধিত এডিপির ৬৬ দশমিক ৪৮ শতাংশ।
সূত্র জানায়, চলতি অর্থবছরের সংশোধিত এডিপিতে বরাদ্দসহ মোট প্রকল্প থাকছে ১৫৮০টি। এর মধ্যে বিনিয়োগ ১৩৩৮টি, সম্ভাব্যতা সমীক্ষা ৩৫টি, কারিগরি সহায়তা ১১৫টি এবং সম্পূর্ণ নিজস্ব অর্থায়নে বাস্তবায়নাধীন ৯২টি প্রকল্প। তবে মূল এডিপিতে মোট প্রকল্পসংখ্যা আছে ১৩৪০টি। ফলে তুলনামূলক বৃদ্ধি পাচ্ছে ২৪২টি প্রকল্প।
চলতি অর্থবছরের সংশোধিত এডিপিতে মূল এডিপির তুলনায় প্রকল্প সমাপ্তের লক্ষ্য কমছে। এক্ষেত্রে এডিপিতে ৩৪৬টি শেষ করার কথা ছিল।
এর মধ্যে বিনিয়োগ ২৮৭টি, সম্ভাব্যতা সমীক্ষা ১৭টি, কারিগরি সহায়তা ৩২টি এবং নিজস্ব অর্থায়নের ১০টি প্রকল্প। কিন্তু সংশোধিত এডিপিতে শেষ করা প্রকল্পের লক্ষ্য ধরা হচ্ছে ৩৩২টি। এর মধ্যে বিনিয়োগ ২৭১টি, সম্ভাব্যতা সমীক্ষা ১৯টি, কারিগরি সহায়তা ২৯ এবং স্ব-অর্থায়নের ১৩টি প্রকল্প রয়েছে। ফলে তুলনামূলক এক্ষেত্রে প্রকল্প কমছে ১৪টি। পাবলিক প্রাইভেট পার্টনারশিপে (পিপিপি) ৭৬টি প্রকল্পের তালিকা যুক্ত হচ্ছে সংশোধিত এডিপিতে। মূল এডিপিতে এ সংখ্যা ছিল ৭৯টি। ফলে কমছে ৩টি।
এছাড়া জলবায়ু পরিবর্তন ট্রাস্ট ফান্ডের প্রকল্প থাকছে ৩১২টি। সংশোধিত এডিপিতে নতুন অননুমোদিত প্রকল্প যুক্ত হচ্ছে ৭৫৭টি, বৈদেশিক সহায়তার সুবিধার্থে অননুমোদিত প্রকল্প ২৩২টি এবং স্বায়ত্তশাসিত সংস্থার নিজস্ব অর্থায়নে বাস্তবায়নের জন্য প্রকল্প থাকছে ৪০টি।",1,193.0,0.0,0.0
20051874,134,আবার মা হয়েছেন মৌসুমী,"আবার মা হয়েছেন ছোটপর্দার অভিনেত্রী মৌসুমী নাগ। মেয়ের নাম ‘নীতিরি’ রাখবেন বলে সিদ্ধান্ত নেওয়া হয়েছে। এটি হবে ডাক নাম। তবে পরিবারের সবাই মিলে পুরো নাম ঠিক করা হবে।
এখন মা ও মেয়ে দুজনই ভালো আছেন বলে মঙ্গলবার (১২ মার্চ) সকালে সংবাদমাধ্যমকে বিষয়টি অভিনেত্রী নিজেই নিশ্চিত করেছেন। গত ১০ মার্চ রাজধানীর একটি বেসরকারি হাসপাতালে কন্যাসন্তানের জন্ম দিয়েছেন তিনি।
মৌসুমী নাগ বলেন, আমার ছেলে তার বাবার সঙ্গে সিনেমা হলে অ্যাভাটার সিনেমা দেখেছিল। সিনেমা ও এর নীতিরি চরিত্র ছেলের কাছে খুব ভালো লাগে। এ কারণে সে বোনের নাম সিলেক্ট করে রেখেছে।
২০১০ সালের অক্টোবরে প্রেমিক শোয়েবের সঙ্গে বিয়ের আনুষ্ঠানিকতা হয় মৌসুমী নাগের। এর পর ২০১৫ সালে তাদের সংসারে আসে প্রথম পুত্রসন্তান। মৌসুমী নাগ ছোটপর্দায় বিনোদন অঙ্গনে কাজ শুরু করলেও বিজ্ঞাপনচিত্রেও দেখা গেছে তাকে। ‘রানআউট’ সিনেমার মাধ্যমে বড়পর্দায়ও অভিষেক হয়েছে এ অভিনেত্রীর।",1,193.0,0.0,0.0
20051872,132,আমার ব্যক্তিগত জীবন নিয়ে খুঁচিয়ে লাভ নেই: তাপসী,"দীর্ঘদিনের বয়ফ্রেন্ড ও ব্যাডমিন্টন খেলোয়াড় ম্যাথিয়াস বোয়ের সঙ্গে গাঁটছড়া বাঁধতে চলেছেন তাপসী পান্নু। ২০১৩ সালে তাদের প্রথম আলাপ। সেই সময় অভিনেত্রী বলিউডে ‘চশমে বদ্দুর’ ছবিতে ডেবিউ করেন।
এই অভিনেত্রীর বিয়ের খবরে সরগরম বলিপাড়া। গুঞ্জন ছড়িয়েছে, মার্চেই ম্যাথিয়াস বোয়ের সঙ্গে গাঁটছড়া বাঁধতে চলেছেন তিনি। সম্প্রতি বিয়ের বিষয়ে মুখ খুলেছেন বলি অভিনেত্রী। তিনি জানিয়েছেন, বিয়ে তিনি অবশ্যই করবেন। আর বিয়ে করলে মানুষকে জানিয়েই করবেন। তবে মনের মানুষকে খুঁজে পেতে তাকে কম কাঠখড় পোড়াতে হয়নি। অনেকবার হৃদয় ভেঙেছে।
আনন্দবাজার অনলাইনের খবরে বলা হয়েছে- বিয়ে প্রসঙ্গে মুখ খুলেছেন অভিনেত্রী। সাফ জবাব, ‘ক্রমাগত আমার ব্যক্তিগত জীবন নিয়ে খুঁচিয়ে কোনো লাভ নেই। যখন জানানোর হবে নিজেই জানাব।’
শোনা যাচ্ছিল, উদয়পুরে বসবে তাপসী-ম্যাথিয়াসের বিয়ের আসর। প্রায় ১০ বছরের সম্পর্ক তাপসীর সঙ্গে এই ডেনমার্কের ব্যাডমিন্টন খেলোয়াড়ের। এতগুলো বছর প্রেমের সম্পর্কে থেকেও কখনো সেভাবে প্রেমিককে প্রকাশ্যে আনেননি তিনি। বেশ কিছু মাস আগে প্রেমের সম্পর্কে প্রথমবার সিলমোহর দেন তাপসী। যদিও প্রেমিকের কথা অস্বীকার করেছেন তেমনটাও নয়; কিন্তু নিজের জীবন নিয়ে বরাবরই খুব চুপচাপ তাপসী। খুব বেশি চর্চা হোক সেটাও পছন্দ নয় অভিনেত্রীর। অভিনয় সংক্রান্ত খবর ছাড়া নিজের জীবন আড়ালে রাখতেই পছন্দ করেন তিনি। ব্যক্তিগত জীবনের ওঠা-পড়া নিয়েও কথা বলতে শোনা যায়নি তাপসীকে। ফলে অভিনেত্রীর বিয়ের খবর প্রকাশ্যে আসার পর অনেকেই মুখিয়ে ছিলেন, তাপসী কী বলেন সেটা শোনার জন্য। এবার তার বিয়ে নিয়ে যে কৌতূহল রয়েছে তা মেটালেন অভিনেত্রী।
তাপসী জানান, তিনি এমন কিছু করছেন না যা অবৈধ। তাই জনে জনে জানানোর প্রয়োজন নেই। যখন মনে হবে সঠিক সময় এসেছে, নিজে থেকেই জানাবেন সবটা। কিন্তু অভিনেত্রী আদৌ বিয়ে করছেন কিনা, তা নিয়ে একটা জল্পনা জিইয়ে রাখলেন তিনি।",1,193.0,0.0,0.0
20051870,131,‘আপনারা কি আমাকে চেনেন? কী নাম আমার?’,"দ্বাদশ সংসদ নির্বাচনে রাজশাহী-১ (গোদাগাড়ী-তানোর) আসন থেকে স্বতন্ত্র প্রার্থী হিসেবে ট্রাক প্রতীকে লড়েছেন চিত্রনায়িকা মাহিয়া মাহি। নির্বাচনে পরাজয়ের পর বর্তমানে অভিনয়, ক্যারিয়ার নিয়েই ব্যস্ত সময় পার করছেন তিনি।
এরই মধ্যে সম্প্রতি ভালুকায় একটি সংবর্ধনা অনুষ্ঠানে হাজির হয়েছিলেন মাহি। যেখানে মঞ্চে উঠে দর্শকদের সঙ্গে কথা বলেন তিনি। পারফরম করার আগে উপস্থিত সবাইকে এই অভিনেত্রী প্রশ্ন করেন— আপনারা সবাই কি আমাকে চেনেন? কী নাম আমার?
আরও পড়ুন:শাকিবের সঙ্গে কাটানো যে স্মৃতিতে ভাসলেন বুবলী
জবাবে দর্শকসারি থেকে কেউ কেউ মাহিয়া মাহি বলে চিৎকার করেন, আবার কেউ বা ট্রাক ট্রাক বলে চিৎকার করতে থাকেন। যেটি শুনে মজার ছলে মাহি বলে ফেলেন, ‘ট্রাকের নির্বাচন করতে করতে নিজের নাম ভুলে গেছি। এখন আমার নামও ট্রাক হয়ে গেছে। আজকে এই সংবর্ধনা অনুষ্ঠানে এসেছি শুধু ট্রাক মার্কার জন্য।’
এর পর ভালুকার নারীদের প্রশংসা করতে শোনা যায় মাহিকে। তিনি বলেন, আমি কোনো অনুষ্ঠানে গিয়ে এত মা-বোনকে একসঙ্গে দেখিনি। ভালুকার মা-বোনেরা অনেক সংস্কৃতি পছন্দ করে বলেই মনে হচ্ছে।
উল্লেখ্য, গত মাসে স্বামী রকিব সরকারের সঙ্গে বিচ্ছেদের ঘোষণা দিয়েছেন মাহি। এর পর থেকে সন্তান ফারিশ সরকারকে নিয়ে আলাদা থাকছেন তিনি। শিগগিরই পর্দায় ফেরার প্রস্তুতি নিচ্ছেন অভিনেত্রী।",1,193.0,0.0,0.0
20051869,130,লোকসভা নির্বাচনের টিকিট না পেয়ে যা বললেন নুসরাত,"লোকসভা ভোটের প্রার্থী তালিকা প্রকাশ করেছে পশ্চিবঙ্গের তৃণমূল কংগ্রেস। ৪২ কেন্দ্রের প্রার্থীর তালিকায় বেশ কিছু রদবদল হয়েছে। কিন্তু এ তালিকায় নাম নেই টালিউড অভিনেত্রী নুসরাত জাহানের।
বসিরহাট কেন্দ্রের সংসদ সদস্য ছিলেন নুসরাত। কিন্তু আসন্ন লোকসভা ভোটের তৃণমূলের প্রার্থী তালিকা বলছে, ওই কেন্দ্র থেকে ভোটে লড়বেন হাজি নুরুল ইসলাম। নুসরাতকে টিকিট দেয়নি দল।
নুসরাতের লোকসভা কেন্দ্রের মধ্যেই পড়ে সন্দেশখালী গ্রাম। গত দুই মাসে রাজনৈতিক দলগুলোর মাথাব্যথার কারণ হয়ে উঠেছে জায়গাটি। সন্দেশখালীতে নারী নির্যাতনের প্রতিবাদে সরব হয়েছে শহর থেকে শহরতলি ও গ্রাম।
লোকসভা ভোটের প্রার্থী তালিকা প্রকাশ হওয়ার পরের দিনই ইনস্টাগ্রামে একটি ইঙ্গিতপূর্ণ পোস্ট করলেন নুসরাত। পোস্ট করা ছবিতে দেখা গেল উদাস ভঙ্গিতে বসে রয়েছেন নায়িকা। সামনের টেবিলে রাখা নানা ধরনের খাবার, পানীয়, ফ্রেঞ্চফ্রাই। একটি প্লেটে ‘সাওয়ারডো’। পাউরুটি, লেটুস এবং অন্যান্য উপাদান দিয়ে তৈরি টক স্বাদের এক বিশেষ পদ। ছবির নিচে নুসরাত যা লিখেছেন, তার বাংলা তর্জমা করলে দাঁড়ায়— আমি ‘টক’ মানুষের চেয়ে ‘সাওয়ারডো’ বেশি পছন্দ করি।
ভোটের টিকিট না দেওয়ায় নুসরাত কি খোঁচা দিলেন দলকে? নাকি পাঁচ বছরের বিদায়ী সংসদের মনে একরাশ অভিমান জমা হয়েছে? উঠছে প্রশ্ন। তবে এ সবের উত্তর অবশ্য একমাত্র দিতে পারেন নুসরাতই।",1,193.0,0.0,0.0
20051858,129,নতুন করে নির্বাচন চায় বিএনপি,"সুপ্রিম কোর্ট আইনজীবী সমিতির ২০২৪-২৫ সালের নির্বাচনের ফলাফল প্রত্যাখ্যান করেছে বিএনপি। একই সঙ্গে এই নির্বাচনি ফলাফল বাতিল করে নতুন করে নির্বাচনের তারিখ ঘোষণার দাবি জানিয়েছে দলটি।
মঙ্গলবার রাজধানীর নয়াপল্টনে দলের কেন্দ্রীয় কার্যালয়ে এক সংবাদ সম্মেলনে বিএনপির সিনিয়র যুগ্ম মহাসচিব রুহুল কবির রিজভী এ দাবি জানান।
রিজভী বলেন, আমি বিএনপির পক্ষ থেকে ৬ ও ৭ মার্চ সুপ্রিম কোর্ট আইনজীবী সমিতির নির্বাচনের ফলাফল প্রত্যাখান করছি। অবিলম্বে সুপ্রিম কোর্ট আইনজীবী সমিতির তথাকথিত নির্বাচনি ফলাফল বাতিল করে নির্বাচনের নতুন তারিখ ঘোষণা করতে হবে। আমি দলের পক্ষ থেকে ব্যারিস্টার রুহুল কুদ্দুস কাজল এবং ব্যারিস্টার ওসমান চৌধুরীসহ গ্রেফতার বিএনপি সমর্থিত আইনজীবীদের নিঃশর্ত মুক্তি, মিথ্যা মামলা প্রত্যাহার ও রিমান্ড বাতিলের জোর আহ্বান জানাচ্ছি।
বিএনপির এই সিনিয়র নেতা বলেন, ‘ক্ষমতাসীন আওয়ামী লীগ ও তাদের ছত্র-ছায়ায় দেশের কোথাও কোনো অবাধ, সুষ্ঠু ও নিরপেক্ষ নির্বাচন অনুষ্ঠান সম্ভব নয়। তারা গণতন্ত্রে বিশ্বাস করে না, জনগণের ভোটারাধিকারে বিশ্বাসী নয়, বিগত ২০১৪, ২০১৮ এবং গত ৭ জানুয়ারিতে অনুষ্ঠিত জাতীয় সংসদ নির্বাচন ও বিভিন্ন স্তরের স্থানীয় নির্বাচনে ইতোপূর্বে তা বারবার প্রমাণিত হয়েছে। সর্বশেষ প্রমাণ সুপ্রিম কোর্ট আইনজীবী সমিতির নির্বাচন। এর আগে ঢাকা আইনজীবী সমিতি নির্বাচনেও একই ধরনের প্রহসনের নির্বাচন করা হয়েছে।’",1,193.0,0.0,0.0
20051855,128,রোজা রাখা কি স্বাস্থ্যের জন্য ভালো?,"রোজা হল একটি ইবাদত এবং মুসলমানের জন্য একটি অপরিহার্য ইবাদত। সুবেহ সাদিক থেকে সূর্যাস্ত পর্যন্ত সব ধরনের পানাহার এবং জৈবিক চাহিদা থেকে বিরত থেকে রোজা রাখেন মুসলিমরা।
যারা রোজা রাখেন, তারা সূর্যোদয় থেকে সূর্যাস্ত পর্যন্ত কিছুই মুখে দেন না। মুসলিমরা বিশ্বাস করেন, স্বেচ্ছা নিয়ন্ত্রণ আর বেশি সময় ধরে প্রার্থনার ভেতর দিয়ে মুসলমানরা এ মাসে নতুন করে আত্মশুদ্ধি অর্জনের চেষ্টা করেন।
রোজা রাখার স্বাস্থ্য উপকারিতা রয়েছে- যে কারণে ইদানিং ইন্টারমিটেন্ট ফাস্টিং ওজন কমানোর জন্য জনপ্রিয় হয়ে উঠেছে।
ইন্টারমিটেন্ট ফাস্টিং কী খাবেন তার পরিবর্তে কখন খাবেন সেদিকে নজর দেয় যার মধ্যে প্রতিদিন একটা সময় ধরে না খেয়ে থাকতে হয়।
এ পদ্ধতিতে শরীরের জমা থাকা চিনি সব ব্যবহার করে ফেলা হয়, এরপর চর্বি গলতে শুরু করে যাতে করে ওজন কমে।
গবেষণায় দেখা গেছে এটি রক্তচাপ ও কোলেস্টেরল কমানো, প্রদাহের প্রবণতা কমানো, টাইপ-টু ডায়াবেটিসের ঝুঁকি কমানো এবং ইনসুলিনের কাজকে উন্নত করতে সাহায্য করে।
আরও পড়ুন:রোজার নিয়ত যেভাবে করবেন
সাম্প্রতিক একটি গবেষণায় দেখা গেছে রমজান মাসে রোজা রাখলে তা ফুসফুস, কোলোরেক্টাল ও স্তন ক্যান্সারের ঝুঁকি উল্লেখযোগ্যভাবে কমায়।
রমজান মাসে রোজা রাখা এবং ইন্টারমিটেন্ট ফাস্টিং দুটো একইরকম বিষয়, ফলে এর সুফলও এক ধরনের।
আমেরিকান জার্নাল অফ ক্লিনিক্যাল নিউট্রিশন-এ প্রকাশিত একটি সাম্প্রতিক গবেষণায় দেখা গেছে, রমজান মাসে রোজা রাখা হজমের প্রক্রিয়ায় ইতিবাচক প্রভাব রাখতে এবং দীর্ঘস্থায়ী রোগের ঝুঁকি কমাতে সাহায্য করে।
ক্যামব্রিজের এডেনব্রুকস হাসপাতালের অ্যানেসথেসিয়া এন্ড ইনটেনসিভ কেয়ার মেডিসিনের কনসালট্যান্ট ড. রাজিন মাহরুফের মতে, রোজা রাখা শরীরের জন্য ভালো, কারণ এটি আমরা কী খাই এবং কখন খাই সেটার ওপর আমাদের মনোযোগ দিতে সাহায্য করে।
তবে রমজান মাসের বাইরে একটানা রোজা রাখাটা নিরুৎসাহিত করছেন তিনি। কারণ একটা সময় আপনার শরীর চর্বি গলিয়ে তা শক্তিতে পরিণত করার কাজ বন্ধ করে দেবে। তখন এটি শক্তির জন্য নির্ভর করবে মাংসপেশির ওপর। এটা স্বাস্থ্যের জন্য ভালো নয়। কারণ আপনার শরীর তখন ক্ষুধায় ভুগবে।
আবার পুষ্টিবিদ ব্রিজেট বেনেলামের মতে রমজানের সময় সাধারণত এক কেজির মতো ওজন কমতে পারে, কিন্তু ইফতারে বেশি খাওয়া দাওয়া হলে ওজন উল্টো বেড়েও যেতে পারে।
ইফতারের টেবিলে হরেক রকম খাবার থাকলে বেশি খাওয়ার প্রবণতাও তৈরি হতেই পারে। তবে তার মতে, সামনে যা থাকবে সবই খাওয়ার প্রয়োজন নেই, তাই বেছে বেছে খাবার নিন এবং ধীরে ধীরে খান।
সেহরি বা ইফতার, যে কোনও ক্ষেত্রেই অন্তত তেমন খাবার নিশ্চিত করতে হবে যেন শরীর পর্যাপ্ত পুষ্টি পায়।",1,193.0,0.0,0.0
20051833,125,সুদ-আসল দুটোই হারানোর শঙ্কা,"ব্যাংক ও আর্থিক খাতে আমানত সংগ্রহে চলছে অসুস্থ প্রতিযোগিতা। কোনো কোনো দুর্বল ব্যাংক সর্বোচ্চ ১৩-১৪ শতাংশ পর্যন্ত সুদ অফার করছে। এ ধরনের উচ্চ সুদে আমানত নিলে সে প্রতিষ্ঠানকে বিদ্যমান বিধান অনুযায়ী কমপক্ষে ১৬-১৭ শতাংশ সুদে ঋণ দিতে হবে। এছাড়া কয়েকটি দুর্বল নন-ব্যাংক আর্থিক প্রতিষ্ঠান আমানত পেতে সর্বোচ্চ ১৭-১৮ শতাংশ পর্যন্ত সুদ প্রস্তাব করছে। সেক্ষেত্রে ঋণ দিতে হবে ২০-২১ শতাংশ সুদে। এই অসম প্রতিযোগিতার কারণে ঋণের সুদও বেড়ে যাচ্ছে। এতে বিপাকে পড়ছেন ঋণগ্রহীতারা। এছাড়া উচ্চ সুদের এ টাকা ফেরত আসবে কি না-সে বিষয়ে কোনো নিশ্চয়তা নেই-এমন শঙ্কা সংশ্লিষ্টদের। তাদের মতে-ইতোপূর্বে যত অনিয়ম হয়েছে, সেখানে দেখা গেছে লোভনীয় অফারে আমানত নিয়ে পরে সুদ-আসল দুটোই খোয়া গেছে। অর্থাৎ এভাবে অস্বাভাবিক সুদে আমানত নিলে সেখানে সুদ তো দূরে থাক, মূল টাকাও ফেরত পাওয়ার আশা নেই।
জানতে চাইলে বাংলাদেশ ব্যাংকের সাবেক গভর্নর ড. সালেহ উদ্দিন আহমেদ যুগান্তরকে বলেন, মূল্যস্ফীতি কমাতে এখন আমানত ও ঋণে সুদের হার বাড়ছে, এটা ঠিক। সেটা সর্বোচ্চ ১২-১৩ পর্যন্ত যেতে পারে। তবে ১৭-১৮ শতাংশ সুদে আমানত নিয়ে ব্যবসা করলে সে ব্যবসা টিকবে না। আর যদি এটা দীর্ঘমেয়াদি গৃহঋণে খাটানো হয় তাহলে সে ঋণগ্রহীতা জানে মারা যাবে। তিনি বলেন, আমানতকারীদের সাবধান হতে হবে। কেউ অফার করলেই চলে যাওয়া যাবে না। দেখতে হবে ব্যাংক বা আর্থিক প্রতিষ্ঠানটা কেমন। যাচাই-বাছাই ছাড়া আমানত রাখলে বিপদ হবে।
অগ্রণী ব্যাংকের সাবেক ব্যবস্থাপনা পরিচালক (এমডি) সৈয়দ আবু নাসের বখতিয়ার আহমেদ যুগান্তরকে বলেন, এটা যদি ঘটে থাকে, সেটি হবে বিরাট অশনি সংকেত। উচ্চসুদে আমানত নিয়ে লুটতরাজ হবে। দেশে এমন কোনো ব্যবসা নেই, যা দিয়ে আমানতের এ টাকা পরিশোধ করতে পারবে।
এছাড়া অন্য একটি বেসরকারি ব্যাংকের সাবেক ব্যবস্থাপনা পরিচালক (এমডি) যুগান্তরকে বলেন, ‘এখন যেটা চলছে এটাকে প্রতিযোগিতা বলে না। একীভূত হওয়ার ভয়ে কয়েকটি দুর্বল ব্যাংক ও আর্থিক প্রতিষ্ঠান আমানতের জন্য মরিয়া হয়ে গেছে। একটি নন-ব্যাংক আর্থিক প্রতিষ্ঠান আমাকেও ১৮ শতাংশ সুদে আমানতের অফার করেছে। এটা দেখে অবাক হয়েছি। আসলে দেশে এত ব্যাংক এবং আর্থিক প্রতিষ্ঠানের প্রয়োজন নেই। তার মতে, প্রতিযোগিতার বাজারে প্রাকৃতিক নিয়মে যে টিকে থাকার থাকুক কিন্তু কৃত্রিমভাবে কোনো ব্যাংক ও নন-ব্যাংক আর্থিক প্রতিষ্ঠান বাঁচিয়ে রাখার দরকার নেই। তাহলেই বেশির ভাগ সমস্যার সমাধান হয়ে যাবে।
বিভিন্ন ব্যাংক ও আর্থিক প্রতিষ্ঠানে খোঁজ নিয়ে জানা গেছে, চতুর্থ প্রজন্মের একটি দুর্বল ব্যাংক ১০ বছর মেয়াদি আমানতে সুদ অফার করেছে ১৩ শতাংশ। এছাড়া একটি নন-ব্যাংক আর্থিক প্রতিষ্ঠান এক বছর মেয়াদি আমানত নিচ্ছে ১২ শতাংশে। আমানতের অঙ্ক কোটি টাকার ওপরে হলে সুদহার হবে ১৩ শতাংশ। এভাবেই টাকার অঙ্ক ও মেয়াদ বাড়লে সুদের হার ১৪, ১৫, ১৬, ১৭, ১৮ শতাংশ পর্যন্ত উঠেছে।এটা আনুষ্ঠানিক কোনো অফার নয়। ব্যক্তি থেকে ব্যক্তিকে এসব অফার অত্যন্ত গোপনীয়তার মাধ্যমে দেওয়া হচ্ছে। কখনো কখনো ক্ষুদে বার্তার মাধ্যমেও এসব লোভনীয় অফার দেওয়া হয়।
নাম প্রকাশ না করার শর্তে একটি নন-ব্যাংক আর্থিক প্রতিষ্ঠানের ব্যবস্থাপনা পরিচালক (এমডি) যুগান্তরকে বলেন, শুধু কয়েকটি দুর্বল প্রতিষ্ঠান উচ্চ সুদে আমানত নিচ্ছে। এতে আমানতকারীরা ঝুঁকিতে পড়বেন। সে জন্য আমানতকারীদের সতর্ক হতে হবে।
এদিকে ব্যাংকঋণের আনুষ্ঠানিক সুদহার বেড়ে ১৩ শতাংশ ছাড়িয়েছে। গত জুলাইয়ে বেঁধে দেওয়া ৯ শতাংশ সুদহার তুলে নেওয়ার পর এটিই ঋণের সর্বোচ্চ সুদ। গত ফেব্রুয়ারিতেও ব্যাংকে ঋণের সর্বোচ্চ সুদ ছিল ১২ দশমিক ৪৩ শতাংশ। মার্চে তা বেড়ে হচ্ছে ১৩ দশমিক ১১ শতাংশ।
ঋণের সুদ নির্ধারণে কেন্দ্রীয় ব্যাংকের নতুন পদ্ধতি অনুসরণ করতে গিয়ে এখন প্রতি মাসেই ঋণের সুদ বাড়ছে। তাতে বিপাকে পড়ছেন ব্যবসায়ী, শিল্পোদ্যোক্তাসহ ব্যাংকের ঋণগ্রহীতারা। কারণ নতুন করে ব্যাংকঋণ নিতে গেলেই গুনতে হচ্ছে বেশি সুদ। এর ফলে ব্যবসার খরচও বেড়ে যাচ্ছে।
অন্যদিকে ঋণের সুদ বেশি বেড়ে যাওয়ায় সুদহার নির্ধারণ পদ্ধতিতে কিছুটা পরিবর্তন এনেছে বাংলাদেশ ব্যাংক। বর্তমানে ‘সিক্স মান্থস মুভিং অ্যাভারেজ রেট অব ট্রেজারি বিল’ বা স্মার্ট পদ্ধতিতে ঋণের সুদের ভিত্তি হার নির্ধারিত হয়। তার সঙ্গে যুক্ত হয় বাড়তি ৩ দশমিক ৭৫ শতাংশ সুদ। এ দুইয়ে মিলে ঋণের চূড়ান্ত সুদহার নির্ধারণ করে ব্যাংকগুলো। মার্চে এসে স্মার্ট হার বেড়ে যাওয়ায় বাড়তি যুক্ত হওয়া সুদের কিছুটা লাগাম টানা হয়েছে।
বাংলাদেশ ব্যাংকের তথ্য অনুযায়ী, মার্চে স্মার্ট হারের সঙ্গে বাড়তি যুক্ত হবে সাড়ে ৩ শতাংশ সুদ। আগে যুক্ত হতো ৩ দশমিক ৭৫ শতাংশ।
ব্যাংকের ক্ষেত্রে শুধু ঋণে সর্বোচ্চ সীমা থাকলেও ব্যাংকবহির্ভূত আর্থিক প্রতিষ্ঠানে আমানত সংগ্রহেও সুদহারের একটা সর্বোচ্চ সীমা দেওয়া আছে। এসব প্রতিষ্ঠান স্মার্টের সঙ্গে সর্বোচ্চ ২ দশমিক ৫০ শতাংশ সুদ যোগ করে আমানত সংগ্রহ করতে পারবে। ‘স্মার্ট’ রেটের সঙ্গে সর্বোচ্চ ৫ দশমিক ৫০ শতাংশ হারে মার্জিন বা সুদ যোগ করে ঋণের বিপরীতে সুদ নিতে পারবে ব্যাংকবহির্ভূত আর্থিক প্রতিষ্ঠান (এনবিএফআই)। সে হিসাবে মার্চ মাসে তাদের সর্বোচ্চ ঋণের সুদহার হবে ১৫ দশমিক ১১ শতাংশ এবং আমানতে ১২ দশমিক ১১ শতাংশ, যা ফেব্রুয়ারিতে ছিল ১৪ দশমিক ৪৩ শতাংশ এবং আমানতে ১১ দশমিক ৪৩ শতাংশ।
এখন যে পদ্ধতির ওপর ভিত্তি করে ঋণের সুদহার নির্ধারিত হচ্ছে, তা হলো ‘এসএমএআরটি’ বা ‘স্মার্ট’ ‘এসএমএআরটি’ বা ‘স্মার্ট’ তথা সিক্স মান্থ মুভিং অ্যাভারেজ রেট অব ট্রেজারি বিল হিসাবে পরিচিত। প্রতি মাসের শুরুতে এই হার জানিয়ে দেয় বাংলাদেশ ব্যাংক।
চলতি অর্থবছরের প্রথম মাস জুলাইয়ে ১৮২ দিন মেয়াদি ট্রেজারি বিলের ছয় মাসের গড় সুদহার (স্মার্ট রেট) ছিল ৭ দশমিক ১০ শতাংশ, আগস্টে ৭ দশমিক ১৪ শতাংশ এবং সেপ্টেম্বরে বেড়ে হয় ৭ দশমিক ২০ শতাংশ, অক্টোবরে ৭ দশমিক ৪৩ শতাংশ, নভেম্বরে ৭ দশমিক ৭২ শতাংশ, ডিসেম্বরে ৮ দশমিক ১৪ শতাংশে, জানুয়ারিতে ছিল ৮ দশমিক ৬৮ শতাংশ এবং সবশেষ ফেব্রুয়ারিতে স্মার্ট রেট প্রায় এক শতাংশ বেড়ে ৯ দশমিক ৬১ শতাংশে উঠেছে।",1,193.0,0.0,0.0
20051831,123,যুক্তরাষ্ট্রের প্রশ্নবাণে যে জবাব বাংলাদেশের,"তৈরি পোশাক খাতের প্রতিযোগিতা সক্ষমতা নিয়ে যুক্তরাষ্ট্রের প্রশ্নবাণে জর্জরিত বাংলাদেশ। সোমবার রাতে এই ইস্যুতে শুনানি হয় ওয়াশিংটনে। যুক্তরাষ্ট্রের সরকারি সংস্থা আন্তর্জাতিক বাণিজ্য কমিশন (ইউএসআইটিসি) এর আয়োজন করে। যেখানে ভার্চুয়ালি বাণিজ্য সচিব ছাড়াও যোগ দেন বিজিএমইএ সভাপতি।
প্রশ্নোত্তর পর্বে ইউএসআইটিসির চেয়ারম্যান ডেভিড জোহানসন ও তার তিন সহকর্মী বাংলাদেশে শ্রম অধিকার, শ্রম আইন, শ্রমিকদের উৎপাদনের তুলনামূলক দক্ষতা, মজুরিসহ নানা বিষয়ে জানতে চান। তাদের জিজ্ঞাসা- শ্রমিকের মজুরি, কারখানার কাজের পরিবেশ, স্বাস্থ্য সেবা ও শ্রম আইন সংশোধনে কি করছে বাংলাদেশ?
ইউএসআইটিসির শুনানিতে বাণিজ্য মন্ত্রণালয় ও বিজিএমইএ লিখিতভাবে তাদের বক্তব্য উপস্থাপন করার পর বিভিন্ন প্রশ্নের উত্তর দেয়। বাংলাদেশের পক্ষে বেশিরভাগ প্রশ্নেরই উত্তর দিয়েছেন তৈরি পোশাকশিল্পের মালিকদের সংগঠন বিজিএমইএ সভাপতি ফারুক হাসান। এছাড়া শুনানিতে ২৪ মার্চ পর্যন্ত লিখিত বক্তব্য উপস্থাপনের সুযোগ থাকবে। আগামী ৩০ আগস্ট কমিশন তাদের তদন্ত প্রতিবেদন ইউএসটিআরের কাছে উপস্থাপন করবে।
আলোচনায় এক সময় উঠে আসে পোশাকের কাঁচামালের উৎসের কথাও। যেখানে বিজিএমইএর দাবি, বেশিরভাগ তুলাই আমদানি হয় ভারত থেকে। এ সময় ব্র্যান্ডগুলোর কাছে পণ্যের দাম বাড়ানোর দাবি তোলে বাংলাদেশ।
সোমবার বাংলাদেশ ছাড়াও শুনানিতে অংশ নেয় ভারত, কম্বোডিয়াসহ মোট ৫ দেশের সরকারি ও বেসরকারি প্রতিনিধিরা। মার্কিন বাণিজ্য প্রতিনিধি দপ্তরের (ইউএসটিআর) অনুরোধে বাংলাদেশসহ এই পাঁচ দেশ নিয়ে তদন্ত শুরু করছে ইউএসআইটিসি। কীভাবে এ দেশগুলো মার্কিন পোশাকশিল্পের বাজারের এত বড় অংশ দখল করে রেখেছে, তা তথ্যানুসন্ধান করে দেখবে কমিশন। এই পাঁচ দেশের কেউ অসুস্থ প্রতিযোগিতার মাধ্যমে বাজার দখল করছে কি না, তা খুঁজে বের করাই প্রধান উদ্দেশ্য এ কমিশনের। অন্য চার দেশ হলো ভারত, কম্বোডিয়া, ইন্দোনেশিয়া ও পাকিস্তান।",1,193.0,0.0,0.0
20051325,104,ঈদ উপলক্ষে দারাজ নিয়ে এলো গ্র্যান্ড ঈদ ফেস্টিভ্যাল ২০২৪,"মাহে রমজানের পবিত্রতায় ঈদের উৎসবকে সামনে রেখে দারাজ বাংলাদেশ নিয়ে এসেছে ঈদের সেরা ক্যাম্পেইন ৩.৩-৪.৪ গ্র্যান্ড ঈদ ফেস্ট। ১০ মার্চ থেকে ৪ এপ্রিল পর্যন্ত মাসব্যাপী এই ক্যাম্পেইনে ক্রেতারা পাবেন অসাধারণ ডিসকাউন্ট, অনন্য অফার এবং সুরক্ষিত কেনাকাটার অভিজ্ঞতা। প্রতিটি ক্রয়ের মাধ্যমে আপনি আপনার প্রিয়জনদের ভালোবাসা ও আনন্দ উপহার দিতে পারবেন।""ভালোবাসা পৌঁছে যায় দারাজ থেকে দরজায়"" এই স্লোগানের অধীনে গ্র্যান্ড ঈদ উৎসব আপনাকে প্রতিদিনের সেরা দামের নিশ্চয়তা দেয়। ৫০০০ টাকা পর্যন্ত ছাড়ের ফায়ারওয়ার্ক ভাউচার থেকে শুরু করে ৭৫% পর্যন্ত ছাড়ের হট ডিলে এবং ফ্ল্যাশ সেলের মাধ্যমে আপনি আপনার পছন্দের পণ্যগুলি সাশ্রয়ী মূল্যে কিনতে পারবেন। এছাড়াও, বেশি কিনে বেশি ছাড়ের অফারের সুবিধা, ও ৪৯৯ টাকার নিচের পণ্যগুলিতে প্রতিদিনের কম দামের সুযোগ নিয়ে ফ্রি ডেলিভারি উপভোগ করতে পারবেন। সর্বোচ্চ ৭৫% পর্যন্ত ছাড় এবং ১০ মার্চ থেকে ১০ এপ্রিল পর্যন্ত প্রি পেমেন্টে অতিরিক্ত ২০% পর্যন্ত ছাড়ের সুযোগ থাকছে। পাশাপাশি ৪২০ টাকায় যেকোনো ৩ টি পণ্য এবং ১৯৯ টাকার নিচের প্রতিদিনের অফার সমূহ থাকছে ক্রেতাদের জন্য।
ইলেকট্রনিক্স, হোম অ্যাপ্লায়েন্স, ফ্যাশন আইটেম, হোম ডেকোর, গ্রোসারি পণ্য, মা ও শিশুর প্রয়োজনীয় পণ্য এবং বিউটি পণ্যসহ বিভিন্ন ক্যাটাগরির পণ্য সরবরাহ করে দারাজ। গ্রাহকরা ইলেকট্রনিক্স আপগ্রেড করতে অথবা হোম ডেকোরের পুনর্নির্মাণ করতে যা-ই চান, সবার জন্যই দারাজের কাছে কিছু না কিছু অফার থাকছে।
কো স্পন্সর হিসেবে এই ক্যাম্পেইনে আছে লটো, প্যারাসুট এডভান্সড, বিয়ারডো, হায়ার, বাটা, এবং নেসলে। ব্র্যান্ড পার্টনার হিসেবে আছে লিভন, ওগেরিও, সাফোলা, বেসআস, লুই উইল, স্কেমেই, ইউগ্রিন, অরাইমো, হোমেল, স্কিনক্যাফে, মোশন ভিউ, ইস্কয়ার ইলেক্ট্রনিক্স, এপেক্স, আর স্প্রিন্ট। এছাড়াও এই ক্যাম্পেইনে পেমেন্ট পার্টনার হিসেবে থাকছে বিকাশ, সিটি ব্যাংক, ইবিএল, ইবিএল কো ব্র্যান্ডেড ক্রেডিট ও প্রিপেইড কার্ড, এইচএসবিসি, লংকাবাংলা ফাইন্যান্স লিমিটেড, এনসিসি ব্যাংক, পিবিএল, এসসিবি, এসইবিএল, ব্রাক ব্যাংক, কমিউনিটি ব্যাংক বাংলাদেশ লিমিটেড, ঢাকা ব্যাংক, এবং ব্যাংক এশিয়া।",1,193.0,0.0,0.0
20051828,122,"১০-১৫ দিন স্কুল বন্ধ রাখলে কী এমন ক্ষতি হবে, প্রশ্ন আদালতের","রমজানে ১০-১৫ দিন প্রাথমিক ও মাধ্যমিক স্কুল বন্ধ রাখলে শিক্ষার্থীদের পড়ালেখার কী এমন ক্ষতি হবে বলে প্রশ্ন রেখেছেন আপিল বিভাগের চেম্বার আদালত।
সোমবার আপিল বিভাগের চেম্বার বিচারপতি এম ইনায়েতুর রহিম শুনানিতে অ্যাটর্নি জেনারেলের উদ্দেশে এ প্রশ্ন রাখেন।
আদালতে রাষ্ট্রপক্ষে শুনানি করেন অ্যাটর্নি জেনারেল এ এম আমিন উদ্দিন। রিটের পক্ষে শুনানি করেন জ্যেষ্ঠ আইনজীবী এ কে এম ফয়েজ।
শুনানিতে এ কে এম ফয়েজ বলেন, রমজান মাস পবিত্র মাস। করোনার সময় দুই বছর সব প্রতিষ্ঠান বন্ধ ছিল। রমজানে ১০-১৫ দিন স্কুল বন্ধ রাখলে পড়ালেখার কোনো ক্ষতি হবে না। বরং খোলা রাখলে যানজটের সৃষ্টি হবে, অভিভাবকরা সমস্যায় পড়বেন। এ ছাড়া স্কুল বন্ধ রাখতে অভিভাবকরা বিভিন্ন জায়গায় মানববন্ধন করে যাচ্ছেন।
শুনানিতে অ্যাটর্নি জেনারেল এ এম আমিন উদ্দিন বলেন, স্কুল খোলা রাখা সরকারের পলিসির বিষয়। হাইকোর্ট এখানে হস্তক্ষেপ করতে পারে না।
আজ সকালে রমজানে প্রাথমিক ও মাধ্যমিক স্কুল খোলা রাখার সিদ্ধান্ত স্থগিত করে হাইকোর্টের দেওয়া আদেশের বিরুদ্ধে আপিল বিভাগে আবেদন করে রাষ্ট্রপক্ষ।
রোববার রমজানে স্কুল খোলা রাখার সিদ্ধান্ত স্থগিত করেন হাইকোর্ট। বিচারপতি কে এম কামরুল কাদের ও বিচারপতি খিজির হায়াতের হাইকোর্ট বেঞ্চ ওই আদেশ দেন।
আদালতে রিটের পক্ষে শুনানি করেন অ্যাডভোকেট মাহমুদা খানম। রাষ্ট্রপক্ষে শুনানি করেন ডেপুটি অ্যাটর্নি জেনারেল শেখ মো. সাইফুজ্জামান।
গত ৮ ফেব্রুয়ারি ছুটির তালিকা ও শিক্ষাপঞ্জি আংশিক সংশোধন করে রমজানে ১৫ দিন মাধ্যমিক পর্যায়ের স্কুল খোলা রাখার সিদ্ধান্ত জানিয়েছিল শিক্ষা মন্ত্রণালয়। এরপর প্রাথমিক ও গণশিক্ষা মন্ত্রণালায়ও জানায়, রমজানে ১০ দিন ক্লাস চলবে।
তাদের এমন সিদ্ধান্ত চ্যালেঞ্জ করে হাইকোর্টে রিট করেন এক শিক্ষার্থীর অভিভাবক।
প্রসঙ্গত, চাঁদ দেখা সাপেক্ষে ১৩ মার্চ বাংলাদেশে পবিত্র রমজান মাস শুরু হয়েছে।",1,193.0,0.0,0.0
20051624,118,রিমান্ড শেষে কারাগারে ৫ আইনজীবী,"সুপ্রিম কোর্ট আইনজীবী সমিতির ২০২৪-২৫ সালের নির্বাচনে ভোট গণনাকে কেন্দ্র করে হট্টগোল, হাতাহাতি ও মারামারির ঘটনায় করা মামলায় তিন দিনের রিমান্ড শেষে পাঁচ আইনজীবীকে কারাগারে পাঠানোর আদেশ দিয়েছেন আদালত।
কারাগারে যাওয়া পাঁচ আইনজীবী হলেন, অ্যাডভোকেট কাজী বশির আহমেদ, অ্যাডভোকেট তুষার, অ্যাডভোকেট তরিকুল, অ্যাডভোকেট এনামুল হক সুমন ও ব্যারিস্টার ওসমান চৌধুরী।
মঙ্গলবার তিন দিনের রিমান্ড শেষে তাদের আদালতে হাজির করে পুলিশ। এরপর মামলার তদন্ত শেষ না হওয়া পর্যন্ত তাদের কারাগারে আটক রাখার আবেদন করেন মামলার তদন্তকারী কর্মকর্তা ডিবি পুলিশের পরিদর্শক আবুল কালাম আজাদ।
অপরদিকে তাদের আইনজীবীরা জামিন চেয়ে আবেদন করেন। উভয় পক্ষের শুনানি শেষে ঢাকা মেট্রোপলিটন ম্যাজিস্ট্রেট রাজেশ চৌধুরী তাদের জামিন নামঞ্জুর করে কারাগারে পাঠানোর আদেশ দেন।
এর আগে গত ৯ মার্চ পাঁচ আইনজীবীকে ঢাকার মেট্রোপলিটন ম্যাজিস্ট্রেট আলী হায়দার তাদের প্রত্যেকের তিন দিনের রিমান্ড মঞ্জুর করেন।
এদিকে রোববার (১০ মার্চ) বিএনপি-জামায়াতপন্থি নীল প্যানেলের সম্পাদক প্রার্থী ব্যারিস্টার রুহুল কুদ্দুস কাজলকে চার দিনের রিমান্ড মঞ্জুর করেন ঢাকা মেট্রোপলিটন ম্যাজিস্ট্রেট নূরুল হুদা চৌধুরী।
শুক্রবার (৮ মার্চ) রাতে সহকারী অ্যাটর্নি জেনারেল সাইফুর রহমান চৌধুরী সাইফ বাদী হয়ে হত্যাচেষ্টার অভিযোগে এ মামলা করেন। মামলায় সুপ্রিম কোর্ট বারের নির্বাচনে সম্পাদক পদে স্বতন্ত্র ও আওয়ামী লীগের বিদ্রোহী প্রার্থী অ্যাডভোকেট নাহিদ সুলতানা যুথি, বিএনপি-জামায়াত সমর্থিত নীল প্যানেলের সম্পাদক প্রার্থী ব্যারিস্টার রুহুল কুদ্দুস কাজলসহ ২০ জনকে আসামি করা হয়েছে।
এছাড়া মামলায় ৩০ থেকে ৪০ জনকে অজ্ঞাতপরিচয় আসামি করা হয়েছে।মামলায় ভোট গণনা ছাড়াই জোর করে সম্পাদক পদের ফলাফল ঘোষণা, একটি আইফোন, পকেট থেকে ১৫ হাজার টাকা ছিনিয়ে নেওয়া এবং রড, লাঠি ও চেয়ার দিয়ে হামলার অভিযোগ করা হয়েছে।
মামলায় অন্য আসামিরা হলেন- অ্যাডভোকেট মো. জাকির হোসেন ওরফে মাসুদ (৫৫), অ্যাডভোকেট শাকিলা রৌশন, অ্যাডভোকেট কাজী বশির আহম্মেদ, ব্যারিস্টার ওসমান, অ্যাডভোকেট আরিফ, অ্যাডভোকেট সুমন, অ্যাডভোকেট তুষার, রবিউল, ব্যারিস্টার চৌধুরী মৌসুমী ফাতেমা (কবিতা), সাইদুর রহমান জুয়েল (৪০), অলিউর, যুবলীগ নেতা জয়দেব নন্দী, মাইন উদ্দিন রানা, মশিউর রহমান সুমন, কামাল হোসেন, আসলাম রাইয়ান, অ্যাডভোকেট তরিকুল ও অ্যাডভোকেট সোহাগ।",1,193.0,0.0,0.0
20051623,117,দেশে পুরুষ প্রতিবন্ধী বেশি,"দেশে পুরুষ প্রতিবন্ধীদের সংখ্যা বেশি। ১৫ বছর ও তদূর্ধ্ব বয়সী কর্মক্ষম প্রতিবন্ধীর মধ্যে ৫৩ দশমিক ৬২ শতাংশ পুরুষ। অন্যদিকে নারী রয়েছে ৪৬ দশমিক ৩৮ শতাংশ।এর মধে গ্রামাঞ্চলে প্রতিবন্ধী ৭৪ দশমিক শূন্য দুই শতাংশ এবং শহরাঞ্চলে প্রতিবন্ধী রয়েছে ২৫ দশমিক ৯৮ শতাংশ।এ ছাড়া শ্রমবাজারে প্রতিবন্ধীদের অংশগ্রহণও কাঙ্ক্ষিত নয়।
মঙ্গলবার রাজধানীর বঙ্গবন্ধু আন্তর্জাতিক সম্মেলন কেন্দ্রে বাংলাদেশ পরিসংখ্যান ব্যুরোর ‘শ্রমশক্তি জরিপের মাধ্যমে শ্রমবাজার তথ্যের উন্নয়ন’ শীর্ষক প্রকল্পের প্রতিবেদনে এসব তথ্য দেওয়া হয়েছে। প্রকল্পের আওতাধীন শ্রমশক্তি জরিপ ২০২২ এর ডাটার ভিত্তিতে আইএলও সহযোগিতায় এটি প্রকাশ করা হয়।
অনুষ্ঠানে প্রধান অতিথি ছিলেন পরিসংখ্যান ও তথ্য ব্যবস্থাপনা বিভাগের সচিব ড. শাহনাজ আরেফিন। বিশেষ অতিথি ছিলেন সমাজকল্যাণ মন্ত্রণালয়ের অতিরিক্ত সচিব মো. ইব্রাহিম খান এবং আইএলওএর কান্ট্রি ডিরেক্টর টুমো পুটাইনেন।
অনুষ্ঠানে সভাপতিত্ব করেন বাংলাদেশ পরিসংখ্যান ব্যুরোর (বিবিএস) মহাপরিচালক মোহাম্মদ মিজানুর রহমান। এছাড়াও মূল প্রবন্ধ উপস্থাপন করেন প্রকল্প পরিচালক আজিজা রহমান এবং প্রশ্নোত্তর পর্ব পরিচালননা করেন পরিসংখ্যান ও তথ্য ব্যবস্থাপনা বিভাগের যুগ্ম সচিব ড. দীপঙ্কর রায়।
প্রতিবেদনে বলা হয়েছে, প্রতিবন্ধী ব্যক্তিদের মধ্যে কৃষি খাতে নিযুক্ত আছেন সর্বোচ্চ ৫২ দশমিক ১৬ শতাংশ, এরপরে সেবায় ৩৬ দশমিক ৭১ শতাংশ এবং শিল্পে ১১ দশমিক ১৩ শতাংশ।জাতীয় পর্যায়ে একজন প্রতিবন্ধী ব্যক্তি সপ্তাহে ৩৮ ঘণ্টা এবং শহরে ৪০ ঘণ্টা এবং গ্রামীণ এলাকায় ৩৬ ঘণ্টা কাজ করেন। ১৫ বছর ও তদূর্ধ্ব বয়সি প্রতিবন্ধী ব্যক্তির গড় মাসিক আয় জাতীয় পর্যায়ে ১০ হাজার ৪৭০ টাকা, শহরাঞ্চলে ১১ হাজার ৫২৩ টাকা এবং গ্রামীণ এলাকায় ৯ হাজার ৪১৭ টাকা। প্রতিবন্ধী ব্যক্তির শ্রমশক্তি অংশগ্রহণের হার ২২ দশমিক ৫৪ শতাংশ, যেখানে পুরুষদের জন্য ৩২ দশমিক ২২ শতাংশ এবং নারীদের জন্য ১১ দশমিক ৩৪ শতাংশ ছিল।
প্রধান অতিথির বক্তব্যে ড.শাহনাজ আরেফিন বলেন, প্রথমবারের মতো হয়ে যাওয়া সার্ভে থেকে কিছু নতুন তথ্য একটি নির্দিষ্ট গ্রুপকে লক্ষ্য করে এই প্রতিবেদন করা হয়েছে। প্রতিবেদনে দেখা যাচ্ছে, প্রতিবন্ধীরা নিজেরাই নিজেদের উন্নয়নে কাজ করছে। তারা প্রাতিষ্ঠানিক খাতে কম কাজের সুযোগ পাচ্ছে। প্রতিবন্ধীদের প্রতি আমাদের মানসিকতার পরিবর্তন দরকার। কেননা আমরা প্রতিবন্ধীদের সঙ্গে নিয়ে চলতে পারছি না। তাদের অবহেলা বা দূরে রেখে উন্নয়ন সম্ভব নয়।
অনুষ্ঠানে জানানো হয়, শিক্ষা ক্ষেত্রে ১৫ বছর ও তদূর্ধ্ব প্রতিবন্ধীদের মধ্যে শিক্ষিত ৩৭ দশমিক ১১ শতাংশ এবং ৬২ দশমিক ৮৯ শতাংশ নিরক্ষর ছিল। সর্বোচ্চ পাশের শ্রেণির ক্ষেত্রে প্রাইমারি সম্পন্ন প্রতিবন্ধী ১৭ দশমিক ৪৩ শতাংশ, যা উচ্চশিক্ষার ক্ষেত্রে আরও কম। প্রতিবন্ধী ব্যক্তিদের মধ্যে বৃত্তিমূলক প্রশিক্ষণ নিয়েছে শূন্য দশমিক ২১ শতাংশ এবং এদের মধ্যে পুরুষ শূন্য দশমিক ২৮ শতাংশ এবং নারী শূন্য দশমিক ১৩ শতাংশ।প্রতিবন্ধী ব্যক্তিদের প্রশিক্ষণের ক্ষেত্রে সর্বোচ্চ ৩০ দশমিক ৩৩ শতাংশ এক থেকে তিন মাসের জন্য প্রশিক্ষণ নেন। এরপরে ২২ দশমিক ১৪ শতাংশ এক সপ্তাহের কম এবং ১৫ দশমিক ৪৬ শতাংশ তিন থেকে ৪ সপ্তাহের জন্য প্রশিক্ষণ পায়। নারীদের জন্য ২২ দশমিক ৫৭ শতাংশ এক সপ্তাহের কম সময়ের জন্য, ১৮ দশমিক ৬১ শতাংশ এক থেকে তিন মাসের জন্য এবং ১৭ দশমিক ৪৮ শতাংশ চার থেকে ৬ মাসের জন্য প্রশিক্ষণ গ্রহণ করে। পুরুষদের মধ্যে সর্বোচ্চ ৩৬ দশমিক ৮৮ শতাংশ এক থেকে ৩ মাসের জন্য প্রশিক্ষণ নিয়েছে। এরপর ২১ দশমিক ৯০ শতাংশ এক সপ্তাহের কম এবং ১২ দশমিক ৯৯ শতাংশ ৬ মাসের বেশি সময় ধরে প্রশিক্ষণ পায়।
অনুষ্ঠানে আরও জানানো হয়, জাতীয় পর্যায়ে প্রশিক্ষণের ধরন অনুযায়ী ২০ দশমিক ৮৭ শতাংশ কৃষি ফসল উৎপাদন এবং সংরক্ষণের প্রশিক্ষণ নিয়েছে। এ ছাড়া ১৯ দশমিক ৯৩ শতাংশ তৈরি পোশাকে এবং ১০ দশমিক ৮৯ শতাংশ বিদেশি ভাষায় প্রশিক্ষণ নিয়েছে। পুরুষদের মধ্যে সর্বোচ্চ ২৮ দশমিক শূন্য ৩ শতাংশ কৃষি ফসল উৎপাদন ও সংরক্ষণে প্রশিক্ষণ নেয়। তারপরে ১৯ দশমিক ৭৬ শতাংশ তৈরি পোশাকে এবং ১৮ দশমিক ৫৬ শতাংশ কম্পিউটারে প্রশিক্ষণ নিয়েছে। নারীদের জন্য সর্বাধিক ২৭ দশমিক ৩৫ শতাংশ কৃষি কর্মকাণ্ডের প্রশিক্ষণ নিয়েছে। এ ছাড়া স্বাস্থ্য ও প্যারামেডিকেল পরিষেবায় ২৭ দশমিক ১৬ শতাংশ এবং তৈরি পোশাকে ২০ দশমিক ২৯ শতাংশ প্রশিক্ষণ নিয়েছে।১৫ বছর ও তদূর্ধ্ব বয়সি প্রতিবন্ধী জনসংখ্যার মধ্যে কর্মে নিয়োজিত শূন্য দশমিক ৭ শতাংশ এবং প্রতিবন্ধী নয় ৯৯ দশমিক ৩ শতাংশ।বেকারত্বের হার প্রতিবন্ধী জনসংখ্যার মধ্যে ছিল জাতীয় পর্যায়ে এক দশমিক ৬৩ শতাংশ।পুরুষদের জন্য এক দশমিক ৫৪ শতাংশ এবং নারীদের জন্য এক দশমিক ৯৩ শতাংশ।",1,193.0,0.0,0.0
20051619,113,অবশেষে স্কোয়াড ঘোষণা করলো শ্রীলঙ্কা,"অবশেষে টনক নড়লো শ্রীলঙ্কা ক্রিকেটের। বাংলাদেশের বিপক্ষে ওয়ানডে সিরিজে জন্য ১৬ সদস্যের দল ঘোষণা করেছে তারা। এর কয়েক ঘণ্টা আগে সংবাদ সম্মেলনে স্কোয়াডের বিষয়ে প্রশ্ন করা হলে কোনো সদুত্তর দিতে পারেননি লঙ্কান হেড কোচ ক্রিস সিলভারউড। এবার তিনি নিশ্চয়ই স্বস্তি পাবেন স্কোয়াড ঘোষণা হওয়াতে।
শ্রীলঙ্কা স্কোয়াড- কুশল মেন্ডিস (অধিনায়ক), চারিথ আসালঙ্কা, পাথুম নিশাঙ্কা, আভিশকা ফার্নান্দো, সাদিরা সামাবিক্রমা, জানিথ, লিয়ানাগে, কামিন্দু মেন্ডিস, সাহান আরাসিগে, ওয়ানিন্দু হাসারাঙ্গা, মাহিশ থিকশানা, দুনিথ ওয়েলাগে, আকিলা ধনঞ্জয়া, চামিকা করুনারত্নে, দিলশান মাদুশাঙ্কা, প্রমোদ মাদুশান, লাহিরু কুমারা।",1,193.0,0.0,0.0
20051617,111,B2(বিটু)-র ৫ম আউটলেট সোমবার ময়মনসিংহে উদ্বোধন হয়েছে।,"বাংলাদেশ ক্রিকেট টিমের সাবেক অধিনায়ক ও সাবেক নির্বাচক হাবিবুল বাশার সুমন বিকালে ফিতা কেটে আউটলেটটি উদ্বোধন করেন। পরে তিনি এই পুরো আউটলেটটি ঘুরে দেখেন। উদ্বোধনের সময় উপস্থিত ছিলেন B2(বিটু) ব্র্যান্ডের স্বত্বাধিকারী সুশ্রীতা পোদ্দার বিথী, স্পার্ক গিয়ারের পরিচালক বাবুল পোদ্দার এবং সমাজের গণ্যমান্য ব্যক্তিবর্গ।
B2-তে রয়েছে জেন্টস, লেডিস, কিডসের এক্সপোর্ট কোয়ালিটির সকল আইটেম। রয়েছে ইন্টারন্যাশনাল ব্র্যান্ডেড প্রোডাক্ট। B2-র নিজস্ব ডিজাইন করা লেডিস ড্রেস থ্রি-এঞ্জেল ব্র্যার্ন্ডর প্রোডাক্ট এবং ঈদের পাঞ্জাবি রয়েছে যা ইতিমধ্যে ব্যাপক সাড়া ফেলেছে ক্রেতাদের কাছে।
B2-র স্বত্বাাধিকারী সুশ্রীতা পোদ্দার বিথী বলেন, ক্রোতাদের চাহিদা এবং ভালোবাসার কারণেই আমাদের এই আউটলেটের যাত্রা। ভবিষ্যতে এই চেষ্টা অব্যাহত থাকবে। প্রধান অতিথি হাবিবুল বাশার সুমন বলেন, B2-র অন্যান্য আউটলেটগুলোর মতো এই আউটলেটটিও ময়মনসিংহবাসীর ফ্যাশন চাহিদা মিটাবে এবং প্রিয় হয়ে উঠবে।উদ্বোধন উপলক্ষে এই আউটলেটে রয়েছে ১১ই মার্চ থেকে ১৩ই মার্চ পর্যন্ত ২০% বিশেষ ডিসকাউন্ট।বিজ্ঞপ্তি।",1,193.0,0.0,0.0
20051616,110,"পৃথিবীর প্রথম ত্রিমাত্রিক ছবি তুলে পাঠাল ইসরোর INSAT-3DS, ঠিক যেন লাল-নীল-সবুজের মেলা","ভারতের জিওস্টেশনারি স্যাটেলাইট INSAT-3DS, তার প্রথম ডেটা পৃথিবীতে পাঠাতে শুরু করেছে। ১৭ ফেব্রুয়ারি, ২০২৪-এ ভারতীয় মহাকাশ গবেষণা সংস্থা ইসরো শ্রীহরিকোটা থেকে এই স্যাটেলাইট উৎক্ষেপণ করে। এই অত্যাধুনিক উপগ্রহটি উন্নত ইমেজার এবং সাউন্ডার পেলোড দিয়ে সজ্জিত, যা পৃথিবীর বায়ুমণ্ডলীয় গতিশীলতার অভূতপূর্ব দৃশ্য এবং অন্তর্দৃষ্টি প্রদান করে। ইসরো মহাকাশযান দ্বারা ধারণ করা চিত্রগুলির একটি সেট প্রকাশ করেছে, যা আমাদের পৃথিবী এবং ভারতকে বিশদে তুলে ধরেছে মানুষের সামনে।
ইসরো জানিয়েছে যে ৬-চ্যানেল ইমেজার সরঞ্জাম একাধিক বর্ণালী চ্যানেল বা তরঙ্গদৈর্ঘ্য জুড়ে পৃথিবীর পৃষ্ঠ এবং বায়ুমণ্ডলের ছবি ধারণ করে। বিভিন্ন বায়ুমণ্ডলীয় এবং পৃষ্ঠের ঘটনা, যেমন মেঘ, অ্যারোসল, ভূমি পৃষ্ঠের তাপমাত্রা, গাছপালার স্বাস্থ্য, এবং জলীয় বাষ্প সম্পর্কে তথ্য সংগ্রহে এটি সক্ষম। এর আগে INSAT-3D এবং INSAT-3DR ২০০৩ এবং ২০১৬ সালে লঞ্চের পর থেকে আবহাওয়া সংক্রান্ত ক্রিয়াকলাপে গুরুত্বপূর্ণ ভূমিকা পালন করেছে। INSAT-3DS এর ওজন ২২৭৪ কিলোগ্রাম এবং আর্থ সায়েন্সেস মন্ত্রকের দ্বারা এটির অর্থায়ন করা হয়েছে। INSAT-3DS-এর লক্ষ্য হল পৃথিবীর পৃষ্ঠ, মহাসাগর এবং বায়ুমণ্ডল পর্যবেক্ষণে ধারাবাহিকতা নিশ্চিত করা। স্যাটেলাইটের ইমেজার পেলোডটি ছয়টি তরঙ্গদৈর্ঘ্য ব্যান্ড জুড়ে উচ্চ-রেজোলিউশনের ছবি ধারণ করে, যা জলীয় বাষ্পের বিষয়বস্তুর মতো গুরুত্বপূর্ণ বায়ুমণ্ডলীয় পরামিতিগুলির বিস্তারিত ভিজ্যুয়ালাইজেশন সক্ষম করে তোলে। কীভাবে বাতাস বইছে, পৃথিবীর পরিমণ্ডলে আবহাওয়ার বদল কীভাবে হচ্ছে, কখন ঘনাচ্ছে মেঘ, সাইক্লোনের সময় শোঁ শোঁ করে হাওয়ার কুণ্ডলী উঠছে- সেসবেরই ত্রিমাত্রিক ছবি তুলে পৃথিবীর গ্রাউন্ড স্টেশনে পাঠিয়েছে স্যাটেলাইট INSAT-3DS।বিজ্ঞাপনবছর বছর জলবায়ু পরিবর্তনের কারণে বেড়েই চলেছে ভয়ংকর ঘূর্ণিঝড়, জলোচ্ছ্বাস, প্রবল তুষারপাত, বন্যা, ভয়ংকর দাবানল। এমন আবহাওয়ার খামখেয়ালি ও দৌরাত্ম্যেকে হাতের মুঠোয় আনতেই ইসরোর ‘দূত’ INSAT-3DS-কে পাঠানো হয়েছে মহাকাশে। আবহাওয়া পর্যবেক্ষণে সহায়তা করার পাশাপাশি দুর্যোগ ব্যবস্থাপনা এবং উদ্ধার অভিযানেও গুরুত্বপূর্ণ ভূমিকা পালন করবে এটি।
সূত্র : ইন্ডিয়া টুডে",1,193.0,0.0,0.0
20051532,108,আজ টিভিতে যা দেখবেন (১২ মার্চ ২০২৪),"উয়েফা চ্যাম্পিয়নস লিগের শেষ ষোলোর দ্বিতীয় লেগে আজ বার্সেলোনা নাপোলির ও আর্সেনাল পোর্তোর মুখোমুখি।
লিজেন্ডস অব রূপগঞ্জ-ব্রাদার্সসকাল ৯টা, ইউটিউব/বিসিবি
মোহামেডান-সিটি ক্লাবসকাল ৯টা, ইউটিউব/বিসিবি
গাজী গ্রুপ-রূপগঞ্জ টাইগার্সসকাল ৯টা, ইউটিউব/বিসিবি
আফগানিস্তান-আয়ারল্যান্ডবিকেল ৫-৩০ মি., ইউরোস্পোর্ট
মুম্বাই-বেঙ্গালুরুরাত ৮টা, টি স্পোর্টস অ্যাপ ও স্পোর্টস ১৮-১
মুলতান-কোয়েটারাত ১০টা, টি স্পোর্টস ও পিটিভি স্পোর্টস
নঁতে-কোপেনহেগেনরাত ১১টা, সনি স্পোর্টস ২
আর্সেনাল-পোর্তোরাত ২টা, সনি স্পোর্টস ১
বার্সেলোনা-নাপোলিরাত ২টা, সনি স্পোর্টস ২",1,193.0,0.0,0.0
20044748,70,প্রাইম ব্যাংকের জয়ে ব্যাট হাতে চমক অপুর,"মূল ব্যাটারদের কেউ ৩০ এর ঘরেও পৌঁছাতে পারেননি। এক পর্যায়ে ১২৭ রানেই ৯ উইকেট হারিয়ে ফেলে তারা। এরপর ব্যাট হাতে প্রাইম ব্যাংক ক্রিকেট ক্লাবকে টেনে তোলেন নাজমুল হোসেন অপু। মূল কাজ বোলিং হলেও এদিন তার ব্যাটে চড়েই লড়াকু পুঁজি পায় দলটি। এরপর হাসান মাহমুদের দুর্দান্ত বোলিংয়ে জয় নিয়ে মাঠ ছাড়ে তামিম ইকবালের দল। গতকাল ফতুল্লার খান সাহেব ওসমান আলী স্টেডিয়ামে শাইনপুকুর ক্রিকেট ক্লাবকে ৭১ রানে হারায় প্রাইম ব্যাংক। এদিন টস হেরে আগে ব্যাটিং করে ১৯৬ রান করে প্রাইম ব্যাংক। জবাবে ১২৫ রানেই গুটিয়ে যায় শাইনপুকুর। ব্যাট হাতে ৪০ রানের পর বোলিংয়ে ১ উইকেট নিয়ে ম্যাচ সেরা হন প্রাইম ব্যাংকের অপু। এদিন ১৯৬ রান তাড়া করতে নেমে হাসান মাহমুদের জোড়া ধাক্কায় স্কোরবোর্ডে কোনো রান যোগ হওয়ার আগেই দুই উইকেট হারায় শাইনপুকুর।বিজ্ঞাপনএরপর জিশান আলম ও মার্শাল আইয়ুব মিলে ৪৩ রানের জুটি গড়ে প্রাথমিক ধাক্কা সামলান। তবে দলীয় ৪৫ রানে ২৭ রান করা জিশান ফেরার পর নিয়মিত বিরতিতে উইকেট হারিয়ে ম্যাচ থেকে ছিটকে যায় দলটি। মার্শাল আইয়ুব করেন ২১ রান। শেষ দিকে আরফাত সানি ২৮ রান করলেও সেটা কেবল শাইনপুকুরের হারের ব্যবধানই কমায়। প্রাইম ব্যাংকের হয়ে ১৫ রান খরচায় ৪ উইকেট নেন হাসান মাহমুদ।
এর আগে টস হেরে ব্যাটিং করতে নেমে তামিম ইকবাল ও শাহাদাত হোসেন দীপুর উদ্বোধনী জুটিতে প্রাইম ব্যাংকের স্কোরবোর্ডে জমা হয় ৪৭ রান। হাসান মুরাদের স্পিনে তামিম ফিরলে ভাঙে তাদের জুটি। ফেরার আগে ২৬ বলে ৩ চারে ১৭ রান করেন তিনি। এরপর ছোট ছোট জুটি হলেও কেউই উইকেটে লম্বা সময় টিকতে পারেননি। দীপু করেন ২৮ রান, তাকেও ফেরান হাসান মুরাদ। তিনে নামা জাকির ২৪ আর পাঁচে নামে নাঈম ২৫ রান করেন। ১০১ থেকে ১২৭ এর মধ্যে ৬ উইকেট হারিয়ে খাদের কিনারায় চলে যায় প্রাইম ব্যাংক। এরপর রুবেল হোসেনকে নিয়ে প্রতিরোধ গড়েন অপু। দুজনের জুটিতে ৫৯ রান যোগ হয় প্রাইম ব্যাংকের স্কোরবোর্ডে। যেখানে ৫৩ বলে ৩ চার ও ২ ছক্কায় ৪০ রান করেন অপু। আর রুবেলের ব্যাট থেকে আসে ৪৪ বলে ১ চারে ২৩ রান। শাইনপুকুরের হয়ে মুকিদুল ইসলাম মুগ্ধ ৪ আর আরাফাত সানি নেন ৩ উইকেট।",1,193.0,0.0,0.0
20044742,64,ওয়ানডে সিরিজ জিততে আত্মবিশ্বাসী হৃদয়,"প্রথমবারের মতো শ্রীলঙ্কার বিপক্ষে টি-টোয়েন্টি সিরিজ জয়ের হাতছানি ছিল। কিন্তু নাজমুল হোসেন শান্তরা নিজেদের ভুলের মাসুল গুনেছে সিরিজ হাতছাড়া করে। এই সিরিজেও উত্তাপ ছড়িয়েছে মাঠে নানা বিতর্কিত ঘটনা। নিদাহাস ট্রফি থেকে লঙ্কানদের বিপক্ষে একের পর বিতর্কিত ঘটনা দুই দলের ক্রিকেটারেদের মাঝে উত্তেজনা ছড়িয়েছে। সবশেষ ওয়ানডে বিশ্বকাপে অ্যাঞ্জেলো ম্যাথিউসের ‘টাইমড আউট’ ঘটনার উত্তাপ ছিল চলতি দ্বি-পক্ষীয় সিরিজেও। সিলেটে সিরিজ জিতে লঙ্কান ক্রিকেটারদের উদযাপনেও ছিল বৈরিতা। যা চট্টগ্রামে ওয়ানডে সিরিজও থাকবে এমনটাই ধারণা করা হচ্ছে। চট্টগ্রাম জহুর আহমেদ চৌধুরী স্টেডিয়ামে আগামীকাল মাঠে গড়াবে ওয়ানডে সিরিজের প্রথম ম্যাচ। তার আগে গতকাল সাগরিকাতে কঠোর অনুশীলনে ঘাম ঝরায় শান্তরা। ওয়ানডে সিরিজ জিততে মরিয়া শান্ত-হৃদয়রা।
বিসিবির প্রকাশিত এক ভিডিওতে তাওহিদ হৃদয় বলেন, ‘আমার ম্যাচ বাই ম্যাচ যেতে ভালো লাগে।বিজ্ঞাপনদল হিসেবে যদি বলি অবশ্যই সিরিজ জেতার জন্য খেলব, সবার মধ্যে ওই ক্ষুধাটা আছে। এই সিরিজটা আমাদের জন্য অনেক গুরুত্বপূর্ণ এবং চ্যালেঞ্জিং যেহেতু একটা সিরিজ আমরা হেরেছি। আমরা যদি আমাদের সেরাটা দিয়ে খেলতে পারি তাহলে ভালো কিছুই হবে।’
হৃদয় বলেন, ‘আলহামদুলিল্লাহ এখন পর্যন্ত সবকিছু ঠিক আছে এবং প্রতিটা প্লেয়ার টাচে রয়েছে। আমরা সবাই টি-টোয়েন্টি থেকে এসেছি। যেহেতু আমাদের হাতে দুই-তিনদিন সময় রয়েছে ওয়ানডের সঙ্গে মানিয়ে নেওয়া যাবে।’ হৃদয় বলেন, ‘যেটা চলে গেছে সেটা বলে আর লাভ নেই। সেখানে যেসব ভুলগুলো করেছি সেসব ভুল যত কম করবো তত ভালো ইমপ্যাক্ট ফেলবে দলে।’
শ্রীলঙ্কার বিপক্ষে অতীত অভিজ্ঞতা কাজে দেবে বিশ্বাস হৃদয়ের। তিনি বলেন, ‘এশিয়া কাপে শ্রীলঙ্কার বিপক্ষে একটি ভালো ইনিংস ছিল। আগে যেটা বললাম- ওটা আমার কাছে অতীত যেটা নিয়ে আমি ভাবতে চাই না। হয়তোবা ওখান থেকে একটু আত্মবিশ্বাস পাবো। কিন্তু ওই নির্দিষ্ট দিনে ভালো করতে হবে।’
গতকাল দুপুর ২টার আগেই পুরো দল নিয়ে মাঠে হাজির হন প্রধান কোচ চন্ডিকা হাথুরুসিংহে। বেশ সময় নিয়ে ওয়ার্মআপ করেন ক্রিকেটাররা। কিছুক্ষণ ফুটবলও খেলেন। এরপর শুরু হয় নেট সেশন। ড্রেসিংরুম প্রান্তের দুটি নেটে ব্যাটিংয়ে নামেন শান্তসহ টপ অর্ডার ব্যাটাররা। তাসকিন-শরিফুলদের বিপক্ষে ব্যাটিং শুরু করেন শান্ত। ব্যাটিং শেষ হওয়ার পর ফিল্ডিং কোচের সঙ্গে বিশেষ এক অনুশীলন পর্বও সারেন। মাঠের এক কোনায় দাঁড়িয়ে শান্তকে ভারসাম্য রাখা শেখাচ্ছিলেন কোচ। হাতে দুই বল নিয়ে শান্তর কাছে একটি বল থ্রো করছিলেন। চৌকস শান্ত অল্প কয়েকটা মিস করলেও বেশিরভাগই নিতে পেরেছেন। হয়তো এভাবে অনুশীলন করে মনোসংযোগ ঠিক রাখার চেষ্টা করেছেন অধিনায়ক। অন্যদিকে ব্যাটিং কোচ ডেভিড হেম্পের তত্ত্বাবধানে শুরু হয় লিটন ও সৌম্যর নেট সেশন। পাশাপাশি দুই নেটে লিটন শুরুতে মোকাবেলা করেন পেস বোলার মোস্তাফিজ ও তানজিম হাসান সাকিবকে। ধারণা করা হচ্ছে ওয়ানডেতেও ওপেনিংয়ে লিটনের সঙ্গে সৌম্যকে খেলানোর পরিকল্পনা করেছেন কোচ। যদিও তানজিদ তামিম এর মতো প্রতিভাবান তরুণ ওপেনার আছে দলে। কিন্তু কোচের সৌম্য প্রেমটা এখন আর কারো অজানা নেই!
লঙ্কানদের বিপক্ষে টি-টোয়েন্টি সিরিজে বেশ বাজে বোলিং করেছেন দেশের অন্যতম সেরা পেসার মোস্তাফিজুর রহমান। টানা তিন ম্যাচেই ৪০ এর বেশি রান দিয়েছেন। সিলেটের উইকেটে ঘাস ছিল। ওই উইকেটে বাংলাদেশের পেসার সবাই কম বেশি সিম মুভমেন্ট পেয়েছেন। কিন্তু এমন উইকেটে মোস্তাফিজে একের পর এক করে গেছেন স্লোয়ার আর কাটার। ফলাফল খরুচে বোলার। তবে গতকাল অনুশীলনে মোস্তাফিজকে করতে দেখা গেছে নিজেকে ফিরে পাবার লড়াই। টানা ৬ ওভারের মতো বোলিং করেছেন। তার বলে বাউন্ডারি তো দূরে থাক, কেউই ঠিকঠাক খেলতে পারেননি। হয়তো ওয়ানডেই ফিরতে পারেন অন্য রূপে।
অন্যদিকে লেগ স্পিনার রিশাদকেও আলাদাভাবে ব্যাটিং অনুশীলন করিয়েছেন হাথুরুসিংহে। সিলেটে শেষ ম্যাচে বিস্ফোরক এক ইনিংস খেলে নিজের ব্যাটিং সামর্থ্য জানান দিয়েছিলেন তিনি। স্বাভাবিকভাবেই লঙ্কানদের বিপক্ষে ওয়ানডে সিরিজে এই লেগি অলরাউন্ডারকে ব্যবহার করতে চাইবে টিম ম্যানেজমেন্ট।",1,193.0,0.0,0.0
20170907,288,"

সারাদেশে বাড়তে পারে দিন ও রাতের তাপমাত্রা
","আবহাওয়ার পূর্বাভাসে আজ বলা হয়েছে, সারাদেশে দিনের তাপমাত্রা সামান্য বাড়তে পারে এবং রাতের তাপমাত্রা (১-২) ডিগ্রী সেলসিয়াস বাড়তে পারে।
পূর্বাভাসে আরো বলা হয়েছে, অস্থায়ীভাবে আংশিক মেঘলা আকাশসহ সারাদেশের আবহাওয়া শুষ্ক থাকতে পারে।
মঙ্গলবার রাঙ্গামাটিতে সর্বোচ্চ তাপমাত্রা ৩৩ দশমিক আট ডিগ্রি সেলসিয়াস এবং সীতাকুন্ডে সর্বনিম্ন ১৩ দশমিক দুই ডিগ্রি সেলসিয়াস রেকর্ড করা হয়েছে।
আবহাওয়ার সিনপটিক অব্স্থা থেকে জানা গেছে, মৌসুমের স্বাভাবিক লঘুচাপ দক্ষিণ বঙ্গোপসাগরে অবস্থান করছে।
আজ ঢাকায় উত্তর অথবা উত্তর-পশ্চিম দিক থেকে ঘণ্টায় (০৮-১২) কিলোমিটার বেগে বাতাস প্রবাহিত হতে পারে। সকালে ঢাকায় বাতাসের আপেক্ষিক আর্দ্রতা ছিল ৬৯ শতাংশ।
ঢাকায় আজ সূর্যাস্ত সন্ধ্যা ০৬টা ০৬ মিনিটে এবং আগামীকাল সূর্যোদয় ভোর ০৬টা ০৯ মিনিটে।
সূত্র : আবহাওয়া অধিদফতরের ওয়েবসাইট
",1,193.0,0.0,0.0
20044741,63,সুদানের সঙ্গে ড্র’তে খুশি কাবরেরা,"ফিলিস্তিনের বিপক্ষে বিশ্বকাপ বাছাইপর্বের দুটি ম্যাচ সামনে রেখে সৌদি আরবে ক্যাম্প করছে বাংলাদেশ জাতীয় ফুটবল দল
ফিলিস্তিনের বিপক্ষে বিশ্বকাপ বাছাইপর্বের দুটি ম্যাচ সামনে রেখে সৌদি আরবে ক্যাম্প করছে বাংলাদেশ জাতীয় ফুটবল দল। বাংলাদেশের মতোই সুদান জাতীয় দল সৌদি আরবে অনুশীলন ক্যাম্প করছে। এক সপ্তাহ অনুশীলন শেষে রোববার গভীর রাতে সুদান জাতীয় দলের সঙ্গে একটি প্রস্তুতি ম্যাচ খেলেন জামাল-জিকোরা। তায়েফ শহরের কিং ফাহাদ স্পোর্টস কমপ্লেক্সে অনুষ্ঠিত ম্যাচটি শেষ হয় গোলশূন্য সমতায়। দেশ ছাড়ার আগেই কোচ হাভিয়ের কাবরেরা একটি আফ্রিকান দলের বিপক্ষে প্রস্তুতি ম্যাচ খেলার কথা বলেছিলেন। দেশের নাম নির্দিষ্ট করে না বললেও ইঙ্গিত দিয়েছিলেন, প্রস্তুতি ম্যাচে যথেষ্ট শক্তিশালী প্রতিপক্ষই পাবে ফিফা র‌্যাঙ্কিংয়ে ১৮৩ নম্বরে থাকা বাংলাদেশ। সুদান সেই হিসাবে বেশ এগিয়েই, ১২৭ নম্বরে। তুলনামূলক শক্তিশালী দলের বিপক্ষে খেলে বিশ্বকাপ বাছাইপর্বে ফিলিস্তিন-চ্যালেঞ্জের জন্য নিজেদের প্রস্তুত করাই ছিল লক্ষ্য। কোচ কাবরেরা সৌদি আরব থেকে পাঠানো এক ভিডিও বার্তায় জানিয়েছেন নিজেদের লক্ষ্যে সফল বাংলাদেশ। তিনি বলেন, ‘ফলাফল কী হয়েছে, সেটি এই ম্যাচে মুখ্য কোনো বিষয় ছিল না, আমরা গত সাত দিনে সৌদি আরবে কেমন অনুশীলন করলাম, সেটির প্রয়োগই ছিল আসল।বিজ্ঞাপনখেলোয়াড়দের পারফরম্যান্সে আমি সন্তুষ্ট।’ স্কোয়াডে থাকা ২৮ জনের মধ্যে ২৪-২৫ জন খেলোয়াড়কে ঘুরিয়ে-ফিরিয়ে খেলিয়েছেন কোচ। তার দাবি, ‘সবাই ভালো খেলেছে। আমার মনে হয় আমরা সঠিক পথেই আছি।’ সুদানের বিপক্ষে আরও একটি প্রস্তুতি ম্যাচ খেলবে বাংলাদেশ। গতকাল অনুশীলন ছিল না বাংলাদেশ দলের। বৃহস্পতিবার সুদানের বিপক্ষে আরেকটি প্রস্ততি ম্যাচ রয়েছে। ১৭ই মার্চ পর্যন্ত সৌদি আরবে অনুশীলন ক্যাম্প করে বাংলাদেশ দল কুয়েতে যাবে। সেখানে ২১শে মার্চ ফিলিস্তিনের বিপক্ষে অ্যাওয়ে ম্যাচটি হবে। ফিলিস্তিনের সঙ্গে বাংলাদেশের হোম ম্যাচটি ২৬শে মার্চ। পবিত্র রমজান মাসের জন্য কিংস অ্যারেনায় ম্যাচটি শুরু হবে বেলা সাড়ে ৩টায়। সুদানের বিপক্ষে এর আগে একবারই খেলেছে বাংলাদেশ। ১৯৭৯ সালে দক্ষিণ কোরিয়ার প্রেসিডেন্টস কাপে সেই ম্যাচে ৪-১ গোলে হেরেছিল বাংলাদেশ।",1,193.0,0.0,0.0
20044708,30,শৃঙ্খলা ভঙ্গের দায়ে শাবিতে হল থেকে ৮ শিক্ষার্থী সাময়িক বহিষ্কার,"শাহ্‌জালাল বিজ্ঞান ও প্রযুক্তি বিশ্ববিদ্যালয়ের ২০২১-২২ সেশনের ব্যাচের নামকরণ নিয়ে কোন্দল এবং ছাত্রলীগের ধাওয়া-পাল্টা ধাওয়ার ঘটনায় জড়িত আট শিক্ষার্থীদের নিজ নিজ হল থেকে সাময়িক বহিষ্কার করেছেন বিশ্ববিদ্যালয় কর্তৃপক্ষ
শাহ্‌জালাল বিজ্ঞান ও প্রযুক্তি বিশ্ববিদ্যালয়ের ২০২১-২২ সেশনের ব্যাচের নামকরণ নিয়ে কোন্দল এবং ছাত্রলীগের ধাওয়া-পাল্টা ধাওয়ার ঘটনায় জড়িত আট শিক্ষার্থীদের নিজ নিজ হল থেকে সাময়িক বহিষ্কার করেছেন বিশ্ববিদ্যালয় কর্তৃপক্ষ। সোমবার বিকালে ভারপ্রাপ্ত রেজিস্ট্রার মো. ফজলুর রহমান স্বাক্ষরিত এক অফিস আদেশে এই তথ্য জানানো হয়।বহিষ্কৃতরা সকলেই শাবি ছাত্রলীগের রাজনীতির সঙ্গে জড়িত। সাময়িক বহিষ্কারাদেশ বহাল থাকা অবস্থায় তারা আবাসিক হলে প্রবেশ করতে পারবেন না। বহিষ্কৃতরা হলেন, সফ্‌টওয়্যার ইঞ্জিনিয়ারিং বিভাগের ২০১৮-১৯ শিক্ষাবর্ষের সাদমান হাফিজ ও রিফাত চৌধুরী রিয়াজ, ২০১৯-২০ শিক্ষাবর্ষের পলিটিকাল স্টাডিজ বিভাগের মোবাশ্বির বাঙ্গালী, ব্যবসায় প্রশাসন বিভাগের মহসিন নাঈম ও ইংরেজি বিভাগের তৈমুর সালেহীন তাউস, সমাজকর্ম বিভাগের ২০২০-২১ শিক্ষাবর্ষের হৃদয় মিয়া, সমাজবিজ্ঞান বিভাগের ২০২১-২২ শিক্ষাবর্ষের শান্ত তারা আদনান ও পরিসংখ্যান বিভাগের তানভীর আহমেদ।জানা যায়, ২০২১-২২ সেশনের শিক্ষার্থীদের ব্যাচের নামকরণ নিয়ে মেসেঞ্জার গ্রুপে এক শিক্ষার্থীর মন্তব্যের জের ধরে শাহ্‌পরাণ হলের সামনে কথাকাটাকাটির ঘটনা ঘটে। পরে সমাধানের উদ্দেশ্যে ওই হলের গেস্টরুমে ছাত্রলীগের একাধিক গ্রুপের কর্মীরা বসে। বিষয়টি সমাধান না হয়ে আবারও তর্কাতর্কিতে রূপ নেয় এবং ধাওয়া-পাল্টাধাওয়ার ঘটনা ঘটে। পরে সামাজিক বিজ্ঞান অনুষদ ছাত্রলীগের সহ-সভাপতি মামুন শাহ্‌’র অনুসারীরা বঙ্গবন্ধু হলে অবস্থান নিলে ছাত্রলীগ নেতা সাবেক পরিবেশ বিষয়ক সম্পাদক খলিলুর রহমান, সাবেক উপদপ্তর সম্পাদক সজীবুর রহমান, সাবেক সামাজিক বিজ্ঞান অনুষদ ছাত্রলীগের যুগ্ম সম্পাদক সুমন মিয়াসহ অন্যান্য গ্রুপের কর্মীরা তাদের উপর ইটপাটকেল নিক্ষেপ করে। পরবর্তীতে বিশ্ববিদ্যালয়ের প্রক্টরিয়াল বডি এবং হলের প্রভোস্ট বডির সদস্যরা এসে পরিস্থিতি নিয়ন্ত্রণ করেন।বহিষ্কার ও ঘটনা বিষয়ে বিশ্ববিদ্যালয়ের প্রক্টর অধ্যাপক ড. মো. কামরুজ্জামান চৌধুরী বলেন, ‘হল প্রশাসনের প্রাথমিক তদন্তের ভিত্তিতে তাদের হল থেকে সাময়িক বহিষ্কার করা হয়েছে। এছাড়াও অন্যান্যরা জড়িত কিনা চূড়ান্ত তদন্ত করার জন্য আরও একটি পাঁচ সদস্যের তদন্ত কমিটি গঠন করা হয়েছে। তদন্ত কমিটির প্রধান অধ্যাপক আজিজুল বাতেন।বিজ্ঞাপনআশাকরি খুব দ্রুত এই ঘটনার তদন্ত প্রতিবেদন দেবেন।",1,193.0,0.0,0.0
20044703,25,নকল সরবরাহের দায়ে যুবকের কারাদণ্ড,"সোনাইমুড়ীতে এসএসসি পরীক্ষার সময় নকল সরবরাহের দায়ে সাইফুল ইসলাম (২২) নামের এক যুবককে ২ বছরের কারাদণ্ড দেয়া হয়েছে
সোনাইমুড়ীতে এসএসসি পরীক্ষার সময় নকল সরবরাহের দায়ে সাইফুল ইসলাম (২২) নামের এক যুবককে ২ বছরের কারাদণ্ড দেয়া হয়েছে। সোমবার বেলা ১২টার দিকে সোনাইমুড়ী বালিকা উচ্চ বিদ্যালয় কেন্দ্র থেকে ওই যুবককে আটক করা হয়। দণ্ডপ্রাপ্ত যুবক কুমিল্লার মনোহরগঞ্জ উপজেলার বিনয়নগর গ্রামের নুরুল আলমের ছেলে। পরে উপজেলা সহকারী কমিশনার (ভূমি) ও এক্সিকিউটিভ ম্যাজিস্ট্র্রেট শাহীন মিয়া নকল সরবরাহের দায়ে ওই যুবককে ২ বছরের বিনাশ্রম কারাদণ্ড প্রদান করেন। জানা গেছে, সোনাইমুড়ী বালিকা উচ্চ বিদ্যালয়ে নকল সরবরাহের সময় এক্সিকিউটিভ ম্যাজিস্ট্র্রেট তাকে হাতেনাতে গ্রেপ্তার করে। এ সময় তার হাতে থাকা মোবাইল ফোনের হোয়াটসঅ্যাপ থেকে হিসাববিজ্ঞান পরীক্ষার প্রশ্ন ও উত্তর পাওয়া যায়। এ বিষয়ে উপজেলা সহকারী কমিশনার ভূমি ও এক্সিকিউটিভ ম্যাজিস্ট্রেট শাহীন মিয়া মানবজমিনকে জানান, নকল সরবরাহের অপরাধে দণ্ডপ্রাপ্ত যুবক সাইফুল ইসলাম নিজ এলাকার মোহাম্মদ সাইফুল নামের এক ব্যক্তি থেকে প্রশ্নপত্র ও উত্তর সংগ্রহ করে।পরে সোনাইমুড়ী বালিকা উচ্চ বিদ্যালয়ে পরীক্ষা চলাকালীন সরবরাহ করার সময় হাতেনাতে গ্রেপ্তার হয়।",1,193.0,0.0,0.0
20044700,22,তীব্র যানজট ভোগান্তি,"রমজানে রাজধানীতে তীব্র যানজটে ভোগান্তির শঙ্কা দেখা দিয়েছে। রমজান শুরুর আগের দিন গতকালও রাজধানীর বিভিন্ন সড়কে তীব্র যানজট দেখা গেছে। এতে দুর্ভোগে পড়েন যাত্রীরা। উত্তরা, বনানী, মহাখালী, জাহাঙ্গীর গেট, বিজয় সরণি মোড়, ফার্মগেট, ধানমণ্ডি, সাইন্সল্যাব, শাহবাগ, কাওরান বাজার, বাংলামোটর, মৎস্যভবন, পল্টন, মোহম্মদপুর, পান্থপথসহ বিভিন্ন সড়কে গতকাল সকাল থেকে ছিল যানবাহনের বিশাল চাপ। অফিসগামী যাত্রী ছাড়াও বিভিন্ন গন্তব্যে যাওয়া যাত্রীদের দীর্ঘ সময় যানজটে আটকে থাকতে দেখা গেছে। কেউ আবার বাধ্য হয়ে গাড়ি থেকে নেমে হেঁটে গন্তব্যে রওনা হয়েছেন। ধানমণ্ডির সিটি কলেজের সামনে থেকে জিগাতলা পর্যন্ত যানজটে স্থবির হয়ে ছিল যানবাহনগুলো। একেতো গরম এরপর যানজটে হাঁসফাঁস অবস্থা দেখা গেছে মানুষের। স্কুল নিয়ে সন্তানকে নিয়ে ফিরছিলেন নাসরিন আক্তার। তিনি বলেন, গত কয়েকদিন ধরেই যানজট বৃদ্ধি পেয়েছে।বিজ্ঞাপনমোহম্মদপুর থেকে জিগাতলা আসতে সাধারণত ১০ থেকে ২০ মিনিটের বেশি সময় লাগে না। কিন্তু এক ঘণ্টার বেশি বাসে বসেছিলাম। কোনোভাবেই বাস আগাতে পারে না। শুধু গাড়ি আর রিকশা। তাই বাধ্য হয়ে হেঁটে যাচ্ছি। গরমে বাচ্চার কষ্ট হচ্ছে তারপরও স্কুলের দেরি হয়ে যাবে তাই নেমে পড়লাম। বেসরকারি ব্যাংকে চাকরিরত রাজিউর রহমান রুমি তার অফিস তাঁতীবাজার যাওয়ার উদ্দেশ্যে ধানমণ্ডি ১৯ নম্বর স্টার কাবাব থেকে রওনা করেন সকাল ৮টায়। সাড়ে ৯টায় তিনি সাইন্সল্যাবে পৌঁছাতে পারেননি।
সিটি কলেজ এলাকায় রুমি বলেন, ঢাকায় এমতিতেই যানজট থাকে। কিন্তু এই কয়েকদিন এর মাত্রা কয়েকগুণ বেড়ে গেছে। তিনি বলেন, অন্য দিন ঘণ্টাখানেকের মধ্যে আমি অফিসে পৌঁছে যাই। কিন্তু আজ দেড় ঘণ্টাও ধানমণ্ডি এলাকা পার হতে পারিনি। ফার্মগেট থেকে রিকশায় চেপে নিউমার্কেট যাচ্ছিলেন শান্তা ইসলাম। কিন্তু তীব্র যানজটে তিনিও আর রিকশায় বসে থাকতে পারেননি। শান্তা বলেন, ফার্মগেট থেকে গ্রীন রোড হয়ে নিউমার্কেট কয়েক মিনিটের পথ। যানজটের ভয়ে লেগুনায় না উঠে রিকশা নিলাম। অনেক কষ্টে পান্থপথ সিগন্যাল পার হওয়ার পর দীর্ঘক্ষণ রিকশায় বসে আছি।
রাজধানীর বিমানবন্দর থেকে বনানী পর্যন্ত সড়কে সরজমিন দেখা যায়, বিমানবন্দর থেকে শেওড়া ওভার ব্রিজ পর্যন্ত যান চলাচল স্থবির অবস্থায়। শেওড়া থেকে বনানী পর্যন্ত সড়কে ধীরগতিতে যান চলাচল করছিল। ধীরগতিতে যানচলাচলের কারণে মহাখালী পার হয়ে জাহাঙ্গীর গেট এলাকা পর্যন্ত সৃষ্টি হয়েছে যানজট। এদিকে, কুড়িল বিশ্বরোড থেকে বাড্ডা পার হয়ে রামপুরা পর্যন্ত সড়কেও ছিল যানজট ও গাড়ির চাপ। রাজধানীর ভাটারা থেকে বনশ্রী এলাকায় অফিসে যাওয়ার জন্য বের হয়েছিলেন ইস্তিয়াক আহমেদ। তিনি বলেন, নতুন বাজারে এসে দেখি রাস্তা একদম বন্ধ। এ পরিস্থিতি দেখে বাসে না উঠে হেঁটে রওনা হয়ে উত্তর বাড্ডা পর্যন্ত আসি। পরে উত্তর বাড্ডা থেকে একটি রিকশা নিয়ে বনশ্রী পর্যন্ত আসি। রাজধানীর অন্যসব এলাকার মতো প্রগতি সরণি এলাকায়ও গতকাল সকাল থেকে ছিল প্রচুর গাড়ির চাপ। এদিকে ধানমণ্ডি ২৭ হয়ে মিরপুর রোড, নিউমার্কেট, আজিমপুর, মগবাজার, সোনারগাঁও, এলিফ্যান্ট রোড এলাকাতেও তীব্র যানজট চোখে পড়ে। কারওরান বাজার এলাকায়ও যানজট দেখা যায়।
ঢাকা মহানগর পুলিশের (ডিএমপি) ট্র্যাফিক বিভাগ বলছে, রাজধানীর বিমানবন্দর, কুড়িল, বনানী, বাড্ডা, মহাখালী, হাতিরঝিল, রামপুরা, যাত্রাবাড়ী ও কালশী এলাকাতেও নিয়মিত যানজট সৃষ্টি হচ্ছে। সকালের পর থেকে বেলা বাড়ার সঙ্গে এসব রাস্তায় গাড়ির চাপও বাড়তে থাকে। এর মধ্যে সবচেয়ে ভয়াবহ অবস্থা চলছে সাতরাস্তা থেকে মহাখালী হয়ে বিমানবন্দর পর্যন্ত সড়কে।
ডিএমপি মিডিয়া অ্যান্ড পাবলিক রিলেশন বিভাগের উপ-পুলিশ কমিশনার (ডিসি) ফারুক হোসেন বলেন, রমজান এলে ঢাকা শহরে যানজট বেড়ে যায়। সড়কের উভয় পাশে অবৈধ পার্কিং ও ফুটপাথ দখল এবং যত্রতত্র গাড়ি চলাচলে যানজটের সৃষ্টি হচ্ছে। সকাল থেকে গভীর রাত পর্যন্ত ট্র্যাফিক পুলিশসহ থানা পুলিশ সদস্যরা যানজট নিরসনে বাড়তি ডিউটি করছেন। কিন্তু ঢাকা শহরের যানজট নিরসন পুলিশের একার পক্ষে সম্ভব নয়। সড়কে চলাচলকারী সবার এ বিষয়ে সহযোগিতা প্রয়োজন।
এদিকে ডিএমপি কমিশনার হাবিবুর রহমান বলেছেন, পবিত্র রমজান মাসে পুলিশের বেশ কয়েকটি চ্যালেঞ্জ রয়েছে। এর মধ্যে সবচেয়ে বড় চ্যালেঞ্জ হচ্ছে সড়কে যানবাহন নিয়ন্ত্রণ। যানবাহন নিয়ন্ত্রণের জন্য পুলিশ কাজ করছে। তিনি বলেন, ট্র্যাফিক নিয়ন্ত্রণে নগরবাসীর সচেতনতা ও সহযোগিতা দরকার। যারা গাড়ি ব্যবহার করছেন, যারা গাড়িতে চড়ছেন এবং যারা রাস্তার আশপাশে ব্যবসা করছেন, তাদের সহযোগিতা দরকার। তা না হলে সোয়া ২ কোটি লোক বসবাস করে, সেখানে পুলিশ রাতারাতি ট্র্যাফিক সমস্যা সমাধান করে দিতে পারবে না। তবে আমরা আশাবাদী সকলে যদি সহযোগিতা করেন, তাহলে ট্র্যাফিক সমস্যা সমাধান করা সম্ভব। আর পুরান ঢাকার ব্যবসায়ীরা পুলিশের সহযোগিতায় স্থানীয়ভাবে ট্র্যাফিক সমস্যা সমাধান করতে পারেন। ডিএমপি কমিশনার বলেন, রাস্তায় যারা সংস্কারকাজ করেন ওয়াসা, বিদ্যুৎ, গ্যাসসহ অন্যান্য সংস্থা যে উন্নয়নকাজ করে থাকে, তারা রমজান মাসে সকলের স্বার্থের কথা মাথায় রেখে এসব কাজ বন্ধ রাখবেন বলে আমাদের প্রত্যাশা। এসব কাজ বন্ধ রাখার বিষয়ে সংশ্লিষ্ট সংস্থাকে চিঠি দিয়ে জানাবো।",1,193.0,0.0,0.0
20044699,21,জগন্নাথে পদে পদে অনিয়ম,"জগন্নাথ বিশ্ববিদ্যালয়ে পদে পদে আর্থিক অনিয়ম পেয়েছে বিশ্ববিদ্যালয়গুলোর তদারকি প্রতিষ্ঠান বাংলাদেশ বিশ্ববিদ্যালয় মঞ্জুরি কমিশন (ইউজিসি)। রাজধানীতে অবস্থিত বিশ্ববিদ্যালয়টির বাজেট পর্যালোচনায় ১১টি আর্থিকসহ ২৫টি অনিয়ম মিলেছে। অনিয়মের জেরে ক্ষতি হওয়া অর্থ আদায়ের পর বিশ্ববিদ্যালয়ের কোষাগারে জমা দেয়ার নির্দেশনা দিয়েছে ইউজিসি।
ইউজিসি বলছে, বিশ্ববিদ্যালয়ের রেজিস্ট্রার অধ্যাপক ড. ওহিদুজ্জামানকে ২য় গ্রেডে বেতন প্রদান করায় জাতীয় বেতন স্কেলের ব্যত্যয় ও আর্থিক ক্ষতি হয়েছে। এই বিষয়ে বলা হয়েছে স্বায়ত্তশাসিত কোনো প্রতিষ্ঠানের কর্মচারী ৩য় গ্রেড বা তদূর্ধ্ব গ্রেডে বেতন পাবেন না।
এতে বলা হয়, ২০১৯-২০২০ অর্থবছরে বাজেট বরাদ্দ না থাকা সত্ত্বেও ১০টি মাইক্রোবাস ক্রয় করে। যাতে আর্থিক ক্ষতি হয় ৪ কোটি ২৭ লাখ টাকা। এছাড়াও প্রশাসনিক অনুমোদন ছাড়াই ২টি মাইক্রোবাস ও একটি বাস ক্রয় করায় নিয়মের ব্যত্যয় ঘটেছে। যাতে আর্থিক ক্ষতি ১ কোটি ৩১ লাখ টাকা। বিশ্ববিদ্যালয়ের কিছু যানবাহন ভাড়ায় চালিত। কমিশন কর্তৃক যার আর্থিক ও প্রশাসনিক অনুমোদন নেই। এতে ক্ষতি ২ কোটি ১২ লাখ টাকা।বিজ্ঞাপন২০১৭-১৮ অর্থবছর থেকে ২০২২-২৩ অর্থবছরে অসমন্বিত অগ্রিমের পরিমাণ ১ কোটি ৯৫ লাখ টাকা। এছাড়াও বছর শেষে জুন মাসে অগ্রিম প্রদান করায় নিয়মের ব্যত্যয় ঘটেছে। সংশোধিত বাজেট প্রণয়নের আগেই কিছু খাতে মূল বাজেটে বরাদ্দকৃত অর্থের চেয়ে ৭০ লাখ টাকার অধিক অর্থ ব্যয় করেছে। অতিরিক্ত হারে দায়িত্ব ভাতা প্রদান করায় ১৯ লাখ টাকার আর্থিক ক্ষতি হয়েছে। বই ভাতার জন্য শিক্ষক প্রতি ৩ হাজার টাকা হারে অর্থ প্রদান করায় ক্ষতি হয়েছে ৯ লাখ ৬৪ হাজার টাকা।
সরকারি নিয়ম ভেঙ্গে ড্রাইভার ও হেলপারের তদারকি ভাতা প্রদান করায় আর্থিক ক্ষতি হয়েছে ৭ লাখ ৯২ হাজার টাকা। নিয়ম না মেনে শিক্ষকদের বিভিন্ন পরীক্ষার ফি প্রদান করায় ক্ষতি ৩ লাখ ৯ হাজার টাকা। প্রশিক্ষণ ভাতার নীতিমালার বাইরে প্রশিক্ষণকালীন ৬০০ টাকা হারে দৈনিক মজুরি বিল প্রদান করায় ক্ষতি হয়েছে ১ লাখ ৭ হাজার টাকা।
আর্থিক ক্ষতির বাইরে ১৪টি আইন ব্যত্যয়ের কথা উঠে এসেছে প্রতিবেদনে। এক খাতের বাজেট অন্যখাতে স্থানান্তর করা বা সমন্বয় করা হয়েছে। নিয়ম না থাকার পরও চুক্তিভিত্তিক ড্রাইভার, বাস হেল্পার নিয়োগ করা হয়েছে। নিয়োগকৃত জনবলের পুলিশ ভেরিফিকেশন করা হয়নি। নিয়ম না মেনে শিক্ষকদের পিএইচডি ডিগ্রি অর্জনের জন্য অতিরিক্ত ইনক্রিমেন্ট প্রদান করা হয়। বিশ্ববিদ্যালয়টিতে কোনো অনুমোদিত অর্গানোগ্রাম নেই। পে-স্ল্লিপ তৈরি করা হয়নি সেইসঙ্গে পে-স্লিপে সংশ্লিষ্ট ব্যক্তির স্বাক্ষর ও রেভিনিউ স্ট্যাম্প লাগানো হয়নি। অধিকাল ভাতার হার সরকারি হারের থেকে অধিক। ভাইস চ্যান্সেলর ও রেজিস্ট্রার দপ্তর সেইসঙ্গে ব্যক্তিগত শাখায় কর্মকর্তাগণকে নিয়ম-বহির্ভূতভাবে সম্মানী প্রদান করা হয়। মন্ত্রণালয় কর্তৃক অনুমোদিত অভিন্ন শিক্ষক নিয়োগ, পদোন্নতি ও পদোন্নয়ন নীতিমালা বিশ্ববিদ্যালয়ে আত্মীকরণ করা হয়নি। অনুষ্ঠান উৎসবাদি খাত থেকে জাতীয় দিবস ব্যতিত বিভিন্ন দিবসে অতিরিক্ত ব্যয়। প্রতিবেদনে বলা হয়, বিশ্ববিদ্যালয়ে বাজেট সেল নেই। পিআরএল গমনের পূর্বে রেজিস্ট্রার দপ্তর হতে পেনশনারের কাছে বিশ্ববিদ্যালয়ের দাপ্তরিক পাওনাদি ও দপ্তরের অন্য কোনো কর্মকর্তা-কর্মচারীর নিকট হতে ব্যক্তিগত পাওনাদির বিষয়ে প্রশাসনকে অবহিত করা হয় না। পেনশনারগণের পেনশন বই প্রণয়ন করা হয়নি এবং বাৎসরিক হাজিরা গ্রহণ করা হয়নি। সিনিয়র ড্রাইভার, সিনিয়র গার্ড পদ অর্গানোগ্রামে না থাকা সত্ত্বেও আপগ্রেডেশন প্রদান করায় নিয়মের ব্যত্যয় হয়েছে।
প্রতিবেদনে আরো বলা হয়েছে, ইউজিসি বাজেট পর্যালোচনা দল কর্তৃক চলতি বছরের ১৭ ও ১৮ই ফেব্রুয়ারি বিশ্ববিদ্যালয়টির ২০২৩-২৪ অর্থবছরের সংশোধিত ও ২০২৪-২৫ অর্থবছরের মূল বাজেট পর্যালোচনাকালীন সময় এসব আর্থিক অনিয়ম ও পর্যবেক্ষণসমূহ দিয়েছে ইউজিসি।
অনিয়মের বিষয়ে জানতে চাইলে বিশ্ববিদ্যালয়টির ট্রেজারার অধ্যাপক ড. হুমায়ুন কবীর চৌধুরী বলেন, বিষয়গুলো অভিযোগে এসেছে এগুলো ম্যানেজেবল। রেজিস্ট্রার স্যারের এপয়নমেন্ট বিষয়ে বলা হয়েছে। তিনিতো আগে থেকেই পেয়ে আসছেন। এটার সমাধানটা খুবই সহজ। তিনি যখন পেনশনে যাবেন তখন যদি অতিরিক্ত নিয়ে থাকেন তাহলে এডজাস্ট হয়ে যাবে। যানবাহনের অভিযোগটা হচ্ছে আমাদের বিশ্ববিদ্যালয়ে ৫৪টি গাড়ি চলে। এরমধ্যে ৭টি গাড়ি বিঅরটিসি’র ভাড়া। বাকি কিছু বাস শিক্ষার্থীদের ব্যবহারের জন্য অনুদান দিয়েছে বিভিন্ন গ্রুপ। এখন ইউজিসি রাজস্ব খাত থেকে যে এলোকেশন দেয়া হয় সেই খাত থেকে আমরা গাড়ি কিনি। আমাদের ট্রান্সপোর্ট নির্ভর বিশ্ববিদ্যালয়। ২৭টি গাড়ি ইউজিসি’র অ্যাপ্রুভ আছে। বাকিগুলো যে অবৈধভাবে কেনা হয়েছে বিষয়টি এমন না। বাকি বাসগুলো যে আপত্তি করা হয়েছে। এটা কোনো অবৈধ না। শিক্ষার্থীদের স্বার্থে করা হয়েছে। জ্বালানি খরচ যেহেতু রাজস্ব খাত থেকে আসছে সেহেতু তারা বলছে ২৭টির বাইরে আমরা দিতে পারছি না। তিনি আরও বলেন, আপত্তিগুলো দেখে মনে হচ্ছে বিশাল অন্যায় করেছি।
প্রতিবেদনের দায়িত্বে থাকা ইউজিসি’র সদস্য অধ্যাপক মো. আবু তাহের বলেন, ইউজিসি পর্যবেক্ষণের সারমর্ম তুলে ধরা হয়েছে। সেইসঙ্গে স্পষ্ট করে করণীয় ও সুপারিশ উল্লেখ করে দিয়েছি। এখন সরকারি বিধিবিধান অনুযায়ী ব্যবস্থা নেবে বিশ্ববিদ্যালয়।",1,193.0,0.0,0.0
20044698,20,লাগামহীন ইফতার দামে অস্বস্তি,"ভিন্ন এক প্রেক্ষাপটে এবার হাজির হয়েছে রমজান মাস। নিত্যপণ্যের অস্বাভাবিক দামে পিষ্ট মানুষ অস্বস্তি নিয়ে শুরু করবে সিয়াম সাধনা। নানা অজুহাতে সময়ে সময়ে নিত্যপণ্যের দাম বেড়ে এখন অনেক পণ্যই ক্রেতার নাগালের বাইরে। নতুন করে বেড়েছে রমজাননির্ভর পণ্যের দাম। ইফতার সামগ্রীর দামও এবার আকাশচুম্বি। পণ্যের বাড়তি দামের কারণে আগে থেকেই নাভিশ্বাস অবস্থা সাধারণ মানুষের। রমজানে এই ভোগান্তি আরও বাড়বে বলে মনে করা হচ্ছে। রোজার আগে বাজার নিয়ন্ত্রণে নানা উদ্যোগের কথা জানিয়েছিল সরকার। সরকারের দায়িত্বশীল ব্যক্তিরা নানা ঘোষণা দিয়েছিলেন। কিন্তু আদতে বাজারে এর তেমন কোনো প্রতিফলন দেখা যাচ্ছে না।বিজ্ঞাপনরোজার আগেই চিনি, ভোজ্য তেল ও খেজুরের শুল্ক কমানোর ঘোষণা দেয়া হয়েছিল। রমজান শুরু হলেও এসব পণ্যের দাম কমার কোনো লক্ষণ নেই। ভোজ্য তেলের দাম লিটারে ১০ টাকা কমানোর সিদ্ধান্ত হলেও এখনো খুচরা বাজারে এ দামে তেল মিলছে না। চিনির দাম আগের অবস্থায়ই আছে। ব্যবসায়ীদের দাবি খেজুরকে বিলাস পণ্য ধরে অতিরিক্ত শুল্ক আরোপ করায় এর দাম ক্রেতার নাগালের বাইরে চলে যাচ্ছে। এ কারণে এবার ইফতারের অন্যতম অনুসঙ্গ খেজুর কিনতে ঘাম ঝরছে ক্রেতার। এবার কম দামে আর খেজুর কিনতে পারছেন না ক্রেতারা।
শুধু এসব পণ্যই নয় বাজারে একের পর এক দাম বাড়ছে বিভিন্ন পণ্যের। শাক-সবজি, মাছ, মাংস, ফল কোনোটির দামেই স্বস্তি নেই। বিদেশি ফলে নিয়ন্ত্রণমূলক শুল্ক আরোপ করায় গত বছরের চেয়ে দাম বেড়েছে অনেক। নিত্যপণ্যের দামে কোণঠাসা হওয়া মানুষদের অনেকে এখন আর ফল কেনার সাহস পান না।
রমজানের আগে থেকে চড়তে শুরু করেছে ইফতার সামগ্রীর দাম। বিভিন্ন ধরনের শরবত, পানীয়, শসা, লেবু এমনকি বেগুনের দামেও উলম্ফন হয়েছে গত কয়েকদিনে।নতুন সরকার দায়িত্ব নেয়ার পর ১৩ই জানুয়ারি টুঙ্গিপাড়ায় এক বৈঠকে নবনিযুক্ত মন্ত্রীদের নির্দেশনা দিয়ে প্রধানমন্ত্রী শেখ হাসিনা রমজানে নিত্যপ্রয়োজনীয় পণ্যের মূল্য নিয়ন্ত্রণে রাখতে প্রয়োজনীয় ব্যবস্থা নেয়ার নির্দেশ দিয়েছিলেন।
এরপর বাণিজ্য মন্ত্রণালয়ের তরফেও নানা উদ্যোগের কথা বলা হয়। ব্যবসায়ীদের সঙ্গে দফায় দফায় বৈঠক হয়েছে নিত্যপণ্যের বাজার নিয়ন্ত্রণের বিষয়ে। কিন্তু আদতে বাজারে পণ্য মূল্য কমানো যায়নি। বরং কিছু কিছু ক্ষেত্রে আগের চেয়ে বেড়েছে। এর বাইরে বাজার পরিস্থিতি নিয়ে সরকারের দায়িত্বশীল ব্যক্তিদের কিছু বক্তব্য সাধারণ মানুষের মাঝে বিরূপ প্রতিক্রিয়া তৈরি করে।গত ৪ঠা মার্চ জেলা প্রশাসক সম্মেলনে শিল্পমন্ত্রী নূরুল মজিদ মাহমুদ হুমায়ূন বলেন, আমাদের অভাব অভিযোগ আছে। বরই দিয়ে ইফতার করেন। আঙ্গুর, খেজুর লাগবে কেন? পেয়ারা দেন না কেন? দেশি ফল দিয়ে ইফতারের প্লেট সাজান।
নতুন দায়িত্ব নেয়ার পর ১২ই জানুয়ারি বাণিজ্য প্রতিমন্ত্রী আহসানুল ইসলাম টিটু বলেছিলেন, নিত্যপণ্যের উচ্চমূল্যের কারণে ভোগান্তিতে সাধারণ মানুষ। তাই পণ্যমূল্য নিয়ন্ত্রণকে অগ্রাধিকার এবং ব্যবসায়ীদের স্বচ্ছতা ও জবাবদিহিতা নিশ্চিত করা হবে। এ ব্যাপারে সবার সঙ্গে কথা বলে উদ্যোগ নেয়া হবে। নতুন বাণিজ্য প্রতিমন্ত্রী বলেন, সবার সঙ্গে কথা বলে অগ্রাধিকার ঠিক করা হবে।৪ঠা মার্চ জেলা প্রশাসক সম্মেলনে রমজান উপলক্ষে এবার কোনো পণ্যের দাম বাড়ার সুযোগ নেই বলে মন্তব্য করেন বাণিজ্য প্রতিমন্ত্রী আহসানুল ইসলাম টিটু।
সংশ্লিষ্টরা এমন নানা আশ্বাস দিলেও বাজার পরিস্থিতি খুব একটা বদলায়নি। কমেনি ক্রেতাদের অস্বস্তিও। কাওরান বাজারে আসা রায়হান আহমেদ বলেন, বাজারে সবকিছুর দাম বাড়তি। সরকার দাম না কমালে আমাদের মতো সাধারণ মানুষের বেঁচে থাকা কঠিন হবে।
বাজারের ব্যাগ হাতে নিয়ে বাসায় ফিরছিলেন আসমা বেগম। কি কিনলেন প্রশ্ন করতেই তিনি এক কেজি শিম কিনেছেন উল্লেখ করে বলেন, এত দামে তো কিছু কেনা যায় না।কাঁচাবাজারে ঘুরছিলেন আশিষ। তিনি বলেন, বাজারের সবকিছুর দাম অনেক বেশি। আমরা যারা মধ্যবিত্ত আছি, তাদের জন্য অনেক কষ্টকর হচ্ছে। লেবু কিনতে গেছি, লেবুর ডজন চাইছে ২২০ টাকা। রোজার জন্য নাকি বেড়ে গেছে।
দরদাম করে ১০০ টাকা কেজি দরে কাঁচামরিচ কিনলেন শামীমা। বেসরকারি একটি প্রতিষ্ঠানে চাকরি করেন তিনি। বলেন, কাল যে দাম দেখছি আজ তার থেকে বেশি। অন্য দেশে দেখি ধর্মীয় কোনো অনুষ্ঠানে দাম কমে, আর আমাদের দেশে উল্টো বাড়ে। নিত্যপ্রয়োজনীয় দ্রব্যের সঙ্গে তার বেতন বাড়েনি উল্লেখ করে বলেন, আমাদের বেতন বছরে হয়তো একবার বাড়ছে, কিন্তু বাজারে সবকিছুর দাম প্রতিদিনই বাড়ছে। এভাবে চলা তো অনেক কষ্টকর।খেজুরের বাজারে দরদাম করছিলেন আবদুর রহমান। একটি সরকারি মেডিকেল হাসপাতালের সিনিয়র স্টাফ নার্স হিসেবে কর্মরত। তিনি বলেন, সবকিছুই ক্রয়ক্ষমতার বাইরে। রমজানে খেজুর কেনা সাধ্যের বাইরে। তবুও বাধ্য হয়ে যতটুকু পারা যায় কিনতে হচ্ছে।
একটি বেসরকারি হাসপাতালে সহকারী ম্যানেজারের চাকরি করেন ইউসুফ আহমেদ লিটন। তিনি বলেন, যে তরমুজ গত বছরে ৪০ টাকা কেজি দরে খেয়েছি। ওই তরমুজ এখন ৯০ টাকা কেজি দাম চাইছে।
ফলের বাজারে এসেছিলেন নিলুফার ইয়াসমিন। দরদাম করে কমলা কিনছিলেন। ফলের দাম কেমন দেখছেন- জিজ্ঞাসা করলে তিনি বলেন, গত বছর কমলা ১৬০ থেকে ১৭০ টাকা করে কিনেছি। সেইটা এখন ২১০ থেকে ২২০ টাকা কেজি।
রমজান শুরুর আগের দিন গতকাল বাজার ঘুরে দেখা গেছে সব ধরনের মুরগির দাম চড়া। প্রতি কেজি ব্রয়লার মুরগি ২২০ টাকা, মানভেদে সোনালী জাতের মুরগি ৩২০ থেকে ৩৫০ টাকা কেজি, দেশি মুরগি ৬৮০ টাকা কেজিতে বিক্রি হচ্ছে।
কাঁচাবাজারের সব পণ্যই বাড়তি দামে বিক্রি হচ্ছে। প্রতি হালি লেবু ৫০ থেকে ৬০ টাকা, প্রতি কেজি শসা ৮০ থেকে ১০০ টাকা, টমেটো ৫০ থেকে ৬০ টাকা, মানভেদে বেগুন ৫০ থেকে ১৫০ টাকা, কাঁচা মরিচ ১০০ টাকা কেজিতে বিক্রি হচ্ছে।আদার কেজি ২০০ টাকার ওপরে। প্রতি কেজি পিয়াজ ১০০ টাকা, মানভেদে রসুন ১৫০ থেকে ২১০ টাকা, আদা ২২০ টাকায় বিক্রি হচ্ছে।
আমদানিকৃত ফলের মধ্যে গালা আপেল ৩৬০ টাকা, রয়েল গালা আপেল ৩৮০ টাকা, সবুজ আপেল ৩২০ টাকা, চায়না ফুজি আপেল ২৮০ টাকায় বিক্রি হচ্ছে। প্রতি কেজি মালটা ৩৫০ টাকা, সবুজ আঙ্গুর ৩৫০ টাকা, কালো আঙ্গুর ৪২০ টাকা, আকারভেদে কমলা ২৫০ থেকে ৩০০ টাকা, আনার ৩৬০ থেকে ৪৫০ টাকায় বিক্রি হচ্ছে।
বাজারে সব ধরনের খেজুর গত বছরের চেয়ে বাড়তি দামে বিক্রি হচ্ছে। প্রতি কেজি দাবাস খেজুর ৪৫০ টাকা, জাহেদি ৩০০ টাকা, মাশরুক ৮০০ টাকা, আলজেরিয়ান খেজুর ৫০০ টাকা, মাবরুম ১৩০০ থেকে ১৬০০ টাকা, মরিয়ম ১০০০ টাকা, মানভেদে আজুয়া খেজুর ৯০০ থেকে ১৪০০ টাকা, আম্বার ৯০০ থেকে ১২০০ টাকা, কালমি ৯০০ থেকে ১২০০ টাকা, সাফাভি ৯০০ থেকে ১৪০০ টাকায় বিক্রি হচ্ছে।",1,193.0,0.0,0.0
20044697,19,"ড. ইউনূসকে হয়রানিতে আইনের অপব্যবহার হতে পারে, ভারতীয় পণ্য বর্জনের বিষয়ে আমরা অবহিত: ম্যাথিউ মিলার","নোবেল পুরস্কার বিজয়ী ড. মুহাম্মদ ইউনূসকে হয়রানি ও ভয় দেখানোর জন্য বাংলাদেশের আইনের সম্ভাব্য বড় রকমের অপব্যবহার করা হতে পারে। রাষ্ট্রদূত পিটার হাসকে নিয়ে বাংলাদেশ দুর্নীতি দমন কমিশনের আইনগত ব্যবস্থা নেয়ার বিষয়েও যুক্তরাষ্ট্র সচেতন। তিনি যুক্তরাষ্ট্র সরকারের সর্বোচ্চ প্রতিনিধি হিসেবে তার সক্ষমতার অধীনে কর্মকাণ্ড চালিয়ে যাচ্ছেন। পাশাপাশি বাংলাদেশে ভারতীয় পণ্য বর্জনের ডাক সম্পর্কেও তারা জানে। সাংবাদিক মুশফিকুল ফজল আনসারির প্রশ্নের জবাবে এসব মন্তব্য করেছেন পররাষ্ট্র মন্ত্রণালয়ের মুখপাত্র ম্যাথিউ মিলার। মুশফিক তার কাছে জানতে চান- নোবেল পুরস্কার বিজয়ী প্রফেসর ড. মুহাম্মদ ইউনূসের পক্ষে যায় এমন মন্তব্যের জন্য বাংলাদেশে নিযুক্ত যুক্তরাষ্ট্রের রাষ্ট্রদূত পিটার হাসকে অভিযুক্ত করে তার বিরুদ্ধে আইনগত ব্যবস্থা নেয়ার ঘোষণা দিয়েছে বাংলাদেশ দুর্নীতি দমন কমিশন। আপনি যেমনটা জানেন, প্রফেসর ইউনূসকে রাজনৈতিক উপায়ে হয়রানি করছে ক্ষমতাসীন শাসকগোষ্ঠী। তাদের এই কর্মকাণ্ডের বিরুদ্ধে বিশ্বজুড়ে সমালোচনা তীব্র হচ্ছে। এর প্রেক্ষিতে আপনার ভাবনা যদি আমাদের সঙ্গে শেয়ার করেন।
মুশফিকের এ প্রশ্নের জবাবে ম্যাথিউ মিলার বলেন, প্রশ্নের মন্তব্য সম্পর্কে আমরা অবহিত। এর আগে মুহাম্মদ ইউনূসের মামলাকে ঘিরে যুক্তরাষ্ট্র সরকারের উদ্বেগের বিষয়ে আমাকে কথা বলতে শুনেছেন।বিজ্ঞাপনড. ইউনূসকে হয়রানি ও ভীতি প্রদর্শনের জন্য তারা বাংলাদেশের আইনের বড় রকমের অপব্যবহার করতে পারে। এসব বিষয়েই সাধারণভাবে মন্তব্য করেছেন রাষ্ট্রদূত পিটার হাস। বাংলাদেশে মার্কিন সরকারের সর্বোচ্চ র‌্যাংকিং প্রতিনিধি হিসেবে তার সক্ষমতার অধীনে তিনি কর্মকাণ্ড চালিয়ে যাচ্ছেন।
মুশফিক তার কাছে নতুন প্রশ্নে জানতে চান- মিডিয়ার রিপোর্ট অনুযায়ী, এই অঞ্চলে ‘ইন্ডিয়া আউট’ প্রচারণা বৃহত্তর এলাকায় ছড়িয়ে পড়ছে। বাংলাদেশে একতরফা ভুয়া নির্বাচনের পর প্রতিবেশী ভারতে তৈরি পণ্য বর্জনকে উৎসাহিত করছে জনগণ। তাদের সন্দেহ প্রধানমন্ত্রী শেখ হাসিনাকে ক্ষমতায় রাখছে ভারতীয় কর্তৃপক্ষ। এই পরিস্থিতিকে কিভাবে মূল্যায়ন করবেন?
জবাবে ম্যাথিউ মিলার বলেন, এই প্রচারণা সম্পর্কেও আমরা অবহিত। আমি অবশ্যই ভোক্তাদের নিজেদের সিদ্ধান্ত নিয়ে কোনো মন্তব্য করতে চাই না- সেটা বাংলাদেশ হোক বা বিশ্বের অন্য কোথাও। কিন্তু বাংলাদেশ ও ভারত উভয়ের সঙ্গেই আমাদের সম্পর্ককে মূল্যায়ন করি। অবাধ, মুক্ত, নিরাপদ ও সমৃদ্ধ ইন্দো-প্যাসিফিক অঞ্চল নিশ্চিত করা সহ অভিন্ন স্বার্থে দুই দেশের সরকারের সঙ্গেই আমরা অব্যাহতভাবে কাজ করবো।",1,193.0,0.0,0.0
20044696,18,রোনালদোর মিসে আল নাসরের হার,"১১৮তম মিনিটে গোল করে আল নাসরকে সমতায় ফেরান ক্রিস্টিয়ানো রোনালদো। তার গোলেই ম্যাচ গড়ায় টাইব্রেকারে। তবে সেই রোনালদোই একই ম্যাচে মাত্র ৩ গজ দূর থেকে শট নিয়েও গোল মিস করেন। আইল আইনের বিপক্ষে শেষ পর্যন্ত তার দল নাসর হারে টাইব্রেকারে।
গতকাল এশিয়ান চ্যাম্পিয়নস লীগের কোয়ার্টার ফাইনালের দ্বিতীয় লেগে আল আইনের বিপক্ষে আল নাসর ৪-৩ গোলে জেতে। কিন্তু দুই লেগ মিলিয়ে সমতা থাকায় ম্যাচ গড়ায় টাইব্রেকারে। সেখানে ৩-১ গোলে হারে আল নাসর।
প্রথম লেগে সংযুক্ত আরব আমিরাতের ক্লাব আল আইনের বিপক্ষে ১-০ ব্যবধানে হারে আল নাসর। এরপর গতকাল আবার নিজেদের মাঠে ৪৫ মিনিটের মধ্যেই ২-০ গোলে পিছিয়ে পড়ে তারা। প্রথমার্ধে যোগ করা সময়ের ৫ মিনিটে আল নাসরের ব্যবধান কমান আবদুরহমান গারিব। ৫১তম মিনিটে খালিদ ইসার আত্মঘাতী গোলে সমতায় ফেরে তারা।
অ্যালেক্স তেলেস ৭২তম মিনিটে লিড এনে দেন নাসরকে। তখন দুই লেগ মিলিয়ে সমতায় ম্যাচ।বিজ্ঞাপননির্ধারিত সময়ে আর গোল না হলে খেলা গড়ায় অতিরিক্ত সময়ে। সেখানে ১০৩ মিনিটে এগিয়ে যায় আল আইন।
এরপর নাসরকে ফেরানোর সহজ সুযোগ হাতছাড়া করেন রোনালদো। আইন গোলরক্ষকের হাত ফসকে আসা বল পোস্ট থেকে ৩ গজ দূরে পেয়েও বাইরে মারেন যান এই পর্তুগিজ ফরোয়ার্ড।
এরপর অবশ্য রোনালদোই ১১৮ মিনিটে পেনাল্টি থেকে গোল করে আল নাসরকে সমতায় ফেরান। কিন্তু টাইব্রেকারে রোনালদো গোল করলেও মিস করেন নাসরের ব্রোজোভিচ, তেলেস ও ওতাভিও। অন্যদিকে নিজেদের প্রথম ৩ শট থেকেই গোল করে জয়ের উল্লাসে মাতে আল আইন।",1,193.0,0.0,0.0
20044693,15,শারীরিক হেনস্তার শিকার অভিনেত্রী,"তিনি বলিউডের পরিচিত মুখ
তিনি বলিউডের পরিচিত মুখ। সোনম কাপুরের সঙ্গে নিরজা ছবিতে কাজ করেছিলেন। সম্প্রতি এক ভয়ংকর অভিজ্ঞতার সম্মুখীন হয়েছিলেন। যেখানে ভিড়ের মাঝে এক বৃদ্ধর দ্বারা শারীরিক হেনস্থার শিকার হতে হয় তাকে। সোশ্যাল মিডিয়ায় গোটা ঘটনার বিবরণ দিয়েছেন। তিনি ইশা চোপড়া। ঘটনাটি ঘটেছিল গত বছর। ভিড়ের মাঝে ৭০ বছরের বৃদ্ধ আপত্তিজনক ভাবে অভিনেত্রীর সঙ্গে হাত মেলানোর নাম করে স্পর্শ করতে থাকেন। যে ঘটনায় অত্যন্ত বিভ্রান্ত হয়ে পড়েন ঈশা। সেই ঘটনার আতঙ্কে বহু রাত দুচোখের পাতা এক করতে পারেননি বলিউডের গ্ল্যাম ডল।বিজ্ঞাপনইনস্টাগ্রামে এক পোস্ট শেয়ার করে ইশা পুরো ঘটনার বিবৃতি দিয়েছেন। মুহূর্তে ভাইরাল হয় সেই পোস্ট। অভিনেত্রী লেখেন, এক অজানা ব্যক্তির দ্বারা আমি শারীরিক হেনস্থার শিকার হই। ভিড়ে ঠাসা লোকের মাঝেই জনসমক্ষে এক অচেনা-অজানা ব্যক্তি আমার দিকে এগিয়ে আসেন। বয়স আনুমানিক ৭০ বছরের কাছাকাছি। আমার কাছে এগিয়ে এসে নিজের পরিচয় দিয়ে হ্যান্ডশেক করেন। এরপরই আচমকা আমাকে নিজের কাছে টেনে নেন। আর শরীরের আপত্তিকর জায়গায় স্পর্শ করেন। ওই ঘটনার আতঙ্ক আমাকে আজও তাড়া করে বেড়াচ্ছে। তিনি আরও জানান, আতঙ্কে অনেক রাত জেগে কাটিয়েছেন। তবে তার সঙ্গে এইরকম ঘটনা আগেও ঘটেছে বলে জানান অভিনেত্রী।",1,193.0,0.0,0.0
20044692,14,দক্ষিণ এশিয়ায় গণতন্ত্র টিকে থাকার লড়াই করছে,"দক্ষিণ এশিয়ায় গণতন্ত্র উদ্বেগজনকভাবে পতনের সম্মুখীন। সূচকগুলির ধারাবাহিকভাবে পশ্চাদপসরণ ঘটেছে। বাংলাদেশ, পাকিস্তান ও মালদ্বীপে অনুষ্ঠিত সাম্প্রতিক অস্বচ্ছ নির্বাচনের পাশাপাশি মেরুকরণের পটভূমিতে ভারতের আসন্ন নির্বাচন এই অঞ্চলে গণতান্ত্রিক মূল্যবোধের চলমান অবক্ষয়কে তুলে ধরে।
বাংলাদেশে চলতি বছরের ৭ই জানুয়ারির নির্বাচনের ফলে আওয়ামী লীগের নেত্রী শেখ হাসিনা প্রধানমন্ত্রী হিসেবে চতুর্থবারের জন্য টানা পাঁচ বছরের মেয়াদ অর্জন করেছেন। নির্বাচনী প্রক্রিয়ার তত্ত্বাবধানের জন্য 'তত্ত্বাবধায়ক সরকার' প্রতিষ্ঠা করতে আওয়ামী লীগ রাজি না হওয়ায় বিরোধী বাংলাদেশ জাতীয়তাবাদী দল নির্বাচন বয়কট করে । এরফলে গোটা নির্বাচনী প্রক্রিয়াটি ক্ষতিগ্রস্ত হয়। এটিকে একটি ""ভুয়া"" নির্বাচন হিসাবে বর্ণনা করা হয়েছে। হিংসাত্মক বিক্ষোভ এবং সরকারি দমন-পীড়নের পটভূমিতে এই নির্বাচন সংঘটিত হয় যেখানে ভোটারের উপস্থিতি উল্লেখযোগ্যভাবে কম ছিল। এই পরিস্থিতিতে বাংলাদেশে কর্তৃত্ববাদ নিয়ে উদ্বেগ বাড়ছে, নির্বাচনী প্রক্রিয়ার অখণ্ডতা ও অন্তর্ভুক্তি নিয়ে সন্দেহ সৃষ্টি করেছে।
পাকিস্তানে, ৮ই ফেব্রুয়ারি অনুষ্ঠিত নির্বাচন অনিয়ম এবং ন্যায্যতার অভাবের অভিযোগে বিধ্বস্ত, বিশেষ করে পাকিস্তান তেহরিক-ই-ইনসাফ (পিটিআই) পার্টির সাথে আচরণের ক্ষেত্রে । রাজনৈতিক প্রক্রিয়ার বিভিন্ন দিকে কার্যকরভাবে সামরিক বাহিনীর প্রভাব তাৎপর্যপূর্ণ ছিল। নির্বাচনের সময়, সামরিক বাহিনী প্রাক্তন প্রধানমন্ত্রী নওয়াজ শরীফের পক্ষে ছিল, যিনি সম্প্রতি লন্ডনে চার বছরের নির্বাসন থেকে ফিরে এসেছিলেন।বিজ্ঞাপনসেনাবাহিনী ২০২২ সালের এপ্রিলে অনাস্থা ভোটের মাধ্যমে প্রাক্তন প্রধানমন্ত্রী ইমরান খান এবং তার পিটিআই দলকে থামানোর জন্য সমন্বিত প্রচেষ্টা চালিয়েছিল। নির্বাচনের আগের সপ্তাহে ইমরান খান নিজেই তিনটি পৃথক মামলায় কয়েক দশকের কারাদণ্ডে দণ্ডিত হন। তার বিরুদ্ধে রাষ্ট্রীয় গোপনীয়তা ফাঁস করা থেকে শুরু করে বেআইনি বিয়েতে জড়িত থাকার অভিযোগ রয়েছে। পিটিআই উল্লেখযোগ্য ক্র্যাকডাউনের মুখোমুখি হয়েছিল, যার মধ্যে রয়েছে সুপ্রিম কোর্টের পক্ষ থেকে তার রাজনৈতিক প্রতীক ক্রিকেট ব্যাটটি ছিনিয়ে নেওয়া। পিটিআইয়ের অনেক নেতাকে হয় গ্রেফতার করা হয়েছে বা দল ত্যাগ করতে বাধ্য করা হয়েছে।
এমনকি এই ধরনের ভয়ঙ্কর চ্যালেঞ্জের মুখেও, পিটিআই দ্বারা সমর্থিত প্রার্থীরা সফলভাবে সংসদীয় আসনের সংখ্যাগরিষ্ঠতা অর্জন করেছে, ২৬৬টির মধ্যে ৯৩ টিতে জয়লাভ করেছে, মূলত তাদের ভোটারদের একত্রিত করতে সামাজিক মিডিয়া প্ল্যাটফর্মের সাহায্য নিয়েছে পিটিআই। নওয়াজ শরীফের দল অন্যান্য দলের সাথে জোটবদ্ধ ব্যবস্থার মাধ্যমে সরকার গঠন করে, শরীফের ভাই শেহবাজ শরীফ ৩রা মার্চ দ্বিতীয়বারের মতো প্রধানমন্ত্রীর পদ গ্রহণ করেন। এটা স্পষ্ট যে ইমরান খানের দল নবগঠিত সরকারকে চ্যালেঞ্জ জানাতে থাকবে, এই অভিযোগে যে নির্বাচনে আদতে তারা ম্যান্ডেট দখল করেছে। এই পরিস্থিতি পাকিস্তানের রাজনৈতিক অস্থিতিশীলতা আরও বাড়িয়ে তুলতে পারে এবং অর্থনৈতিক চ্যালেঞ্জগুলিকে আরও জটিল করতে পারে। পাকিস্তানের ইকোনমিস্ট ইন্টেলিজেন্স ইউনিট এই নির্বাচনে পরিলক্ষিত গণতান্ত্রিক নিয়ম লঙ্ঘন সম্পর্কে ক্রমাগত উদ্বেগের কথা তুলে ধরেছে ।মালদ্বীপ প্রায় একই রাজনৈতিক দ্বন্দ্বের শিকার না হলেও গত বছরের সেপ্টেম্বরে তার চতুর্থ বহুদলীয় প্রেসিডেন্ট নির্বাচন অনুষ্ঠিত হয়েছিল, যার ফলে বিরোধী নেতা মোহাম্মদ মুইজ্জু ক্ষমতায় আসেন । পূর্ববর্তী প্রেসিডেন্ট ইব্রাহিম সোলিহ, নির্বাচনের ঠিক আগে দলে বিভাজনের জেরে হেরে যান । যদিও নির্বাচনটি তুলনামূলকভাবে প্রতিযোগিতামূলক এবং শান্তিপূর্ণ ছিল, তবে স্বাধীন পর্যবেক্ষকরা নির্বাচনী ফলাফলকে প্রভাবিত করার জন্য রাষ্ট্রীয় সম্পদ ব্যবহার করার এবং অনুকূল কভারেজের বিনিময়ে আর্থিক পুরস্কার দিয়ে মিডিয়াকে উৎসাহিত করার অভিযোগ তুলেছেন সরকারের বিরুদ্ধে । এই সময়কালে ব্যাপক ভোট কেনার অভিযোগও উঠেছে , যা নির্বাচনের ন্যায় ও নিরপেক্ষতাকে ক্ষুণ্ন করে।
অবশেষে, ভারত বিশ্বের বৃহত্তম গণতান্ত্রিক অনুশীলনের জন্য প্রস্তুত হচ্ছে। কারণ এপ্রিল-মে মাসে একটি নতুন সংসদ নির্বাচন করার প্রস্তুতি নিচ্ছে দেশটি । ভারতের রাজনৈতিক পরিবেশকে ক্রমবর্ধমান মেরুকরণের দ্বারা চিহ্নিত করা হয়, প্রধানমন্ত্রী নরেন্দ্র মোদি এই অভিযোগে সমালোচনার কেন্দ্রবিন্দুতে যে তিনি শক্তিশালী কৌশল অবলম্বন করেন এবং বিভাজনমূলক নীতিকে সমর্থন করেন। সরকার নাগরিক স্বাধীনতা, মুক্ত গণমাধ্যম এবং সংখ্যালঘুদের অধিকারের উপর অভূতপূর্ব আক্রমণ শুরু করেছে, পাশাপাশি বৈষম্যমূলক আইন প্রবর্তন করেছে। এই সরকারের অধীনে, ভারতকে বার্ষিক ফ্রিডম হাউস সূচকে- ""মুক্ত গণতন্ত্র"" থেকে ""আংশিকভাবে মুক্ত গণতন্ত্র""-এ নামিয়ে দেওয়া হয়েছে।
গণতান্ত্রিক নীতির প্রতি এ ধরনের অঞ্চলব্যাপী চ্যালেঞ্জ অর্থনৈতিক ও সামাজিক উন্নয়নে বাধা সৃষ্টি করে। তারা নিরাপত্তাহীনতা বাড়ায় এবং চরম দারিদ্র্য এবং জলবায়ু পরিবর্তনসহ জরুরি সমস্যা মোকাবেলায় সম্মিলিত রাষ্ট্রীয় প্রচেষ্টাকে বাধাগ্রস্ত করে। দক্ষিণ এশিয়া চরম দারিদ্র্যের মধ্যে বসবাসকারী বিশ্বের জনসংখ্যার প্রায় এক তৃতীয়াংশর প্রতিনিধিত্ব করে। বন্যা থেকে খরা এই অঞ্চলে পরিবেশগত ঘটনাগুলি প্রচলিত সমস্যা হয়ে দাঁড়িয়েছে । গণতান্ত্রিক পশ্চাদপসরণ থেকে সৃষ্ট রাজনৈতিক অস্থিতিশীলতা এই সমস্ত চ্যালেঞ্জকে আরও কঠিন করে তোলে।",1,193.0,0.0,0.0
20044687,9,দ্রব্যমূল্যের ঊর্ধ্বগতি প্রতিরোধে মাঠ পর্যায়ে নির্দেশ,"পবিত্র রমজানকে সামনে রেখে দ্রব্যমূল্যের ঊর্ধ্বগতি প্রতিরোধে প্রয়োজনীয় ব্যবস্থা গ্রহণের জন্য মাঠ পর্যায়ের পুলিশ কর্মকর্তাদের নির্দেশ দেয়া হয়েছে
পবিত্র রমজানকে সামনে রেখে দ্রব্যমূল্যের ঊর্ধ্বগতি প্রতিরোধে প্রয়োজনীয় ব্যবস্থা গ্রহণের জন্য মাঠ পর্যায়ের পুলিশ কর্মকর্তাদের নির্দেশ দেয়া হয়েছে। অতিরিক্ত আইজিপি (ক্রাইম অ্যান্ড অপারেশনস) মো. আতিকুল ইসলামের সভাপতিত্বে গতকাল বিকালে পুলিশ হেডকোয়ার্টার্সে অনুষ্ঠিত মাসিক অপরাধ পর্যালোচনা সভায় এ নির্দেশনা প্রদান করা হয়। ভার্চ্যুয়াল প্ল্যাটফরমে অনুষ্ঠিত এ সভায় মেট্রোপলিটন পুলিশ কমিশনার, রেঞ্জ ডিআইজি ও জেলার পুলিশ সুপারগণ অংশগ্রহণ করেন। পুলিশ হেডকোয়ার্টার্স প্রান্তে ডিআইজি (অপারেশনস) মো. আনোয়ার হোসেন, ডিআইজি (ক্রাইম ম্যানেজমেন্ট) জয়দেব কুমার ভদ্র এবং সংশ্লিষ্ট কর্মকর্তাগণ উপস্থিত ছিলেন।এসময় অতিরিক্ত আইজিপি হারানো মোবাইল সেট উদ্ধার অভিযান জোরদার করা এবং মোবাইল সেট ছিনতাই/চুরি প্রতিরোধে টহল বাড়ানোর নির্দেশ দিয়েছেন। তিনি কিশোর অপরাধ দমনের ওপর গুরুত্ব আরোপ করে বলেন, কোন এলাকায় কিশোর গ্যাং গড়ে উঠার আগেই তা নির্মূলে প্রয়োজনীয় ব্যবস্থা গ্রহণ করতে হবে। সভায় আঞ্চলিক সড়কে সড়ক দুর্ঘটনা রোধে বিশেষ ব্যবস্থা গ্রহণ, অপমৃত্যু মামলা প্রতিরোধে প্রো-অ্যাকটিভ পুলিশিংয়ের ওপর গুরুত্ব আরোপ করা হয়। এ ছাড়া সভায় জানুয়ারি-২০২৪ এর সার্বিক অপরাধ পর্যালোচনা, সাজাপ্রাপ্ত গ্রেপ্তারি পরোয়ানা, মামলা তদন্ত ও বিচারের ফলাফল, সাজার হার এবং সাম্প্রতিক গুরুত্বপূর্ণ ঘটনা ইত্যাদি বিষয়ে আলোচনা করা হয়।",1,193.0,0.0,0.0
20044686,8,তারাকান্দায় ঝুঁঁকিপূর্ণ ভবনে নাগরিক সেবা,"ময়মনসিংহে তারাকান্দা উপজেলা কামারিয়া ইউনিয়ন পরিষদের নাগরিক সেবা চলছে ঝুঁকিপূর্ণ ভবনে
ময়মনসিংহে তারাকান্দা উপজেলা কামারিয়া ইউনিয়ন পরিষদের নাগরিক সেবা চলছে ঝুঁকিপূর্ণ ভবনে। ঝুঁকিপূর্ণ এ ভবনে ইউনিয়নবাসীর সেবার কার্যক্রম পরিচালনা করা হচ্ছে। পুরাতন হাফ বিল্ডিং ভবনের টিনগুলো জরাজীর্ণ হয়ে পড়েছে। চালের টিন মরিচা পড়ে অসংখ্য ছিদ্র হয়েছে। ভারী বৃষ্টি হলে পানি পড়ে অফিসের আসবাবপত্র ও গুরুত্বপূর্ণ ফাইলপত্র নষ্ট হচ্ছে। ১৯৬২ সালে পাঁচ শতক জমির উপর হাফ বিল্ডিং টিনশেড ইউপি কার্যালয় ভবন কাশিগঞ্জ বাজারস্থ সাধুপাড়া মৌজায় অবস্থিত। এ বিষয়ে কামারিয়া ইউপি চেয়ারম্যান এ কে এম আজহারুল ইসলাম সরকার বলেন, ইউনিয়ন পরিষদ সংলগ্ন ভূমি ১নং খাস খতিয়ানভুক্ত হওয়ায় জমি স্বল্পতার কারণে নতুন ভবন করা সম্ভব হচ্ছে না। সম্প্রতি জেলা প্রশাসক ইউনিয়ন পরিষদের নামে ভূমি হস্তান্তর করেছে। নতুন ইউপি কমপ্লেক্স নকশা শেষে চাহিদার জন্য কাগজপত্র ঊর্ধ্বতন কর্তৃপক্ষ বরাবর দাখিল করা হয়েছে।",1,193.0,0.0,0.0
20044685,7,চাষাবাদের আওতায় আসবে ৩ হাজার হেক্টর পতিত জমি,"সিলেটের গোয়াইনঘাটের পতিত জমি চাষাবাদের আওতায় আসছে। স্থানীয় কৃষি উন্নয়নে সরকারের ধারাবাহিক যুগোপযোগী উন্নয়ন প্রকল্প বাস্তবায়ন করে যাচ্ছে কৃষি বিভাগ। সিলেটের গোয়াইনঘাটের পতিত ভূমিকে সেচ সুবিধার মাধ্যমে চাষাবাদের আওতায় আনতে উপজেলা সদরে একটি রাবার ড্যাম্প প্রকল্প হাতে নেয়া হয়েছে। আনুমানিক ৫০ কোটি টাকা ব্যয়ে উপজেলা কৃষি বিভাগের তত্ত্বাবধানে ও বাংলাদেশ কৃষি উন্নয়ন করপোরেশন বিএডিসির (সেচ) অর্থায়নে এই রাবার ড্যাম্প প্রকল্প বাস্তবায়নের উদ্যোগ নেয়া হয়েছে। এরই লক্ষ্যে কৃষি বিভাগের তরফে গোয়াইনঘাটের তিতারাই গ্রামের পশ্চিম ও গোয়াইন গ্রামের পাশ দিয়ে বয়ে চলা মরা পিয়াইন নদীর গোয়াইনঘাট তিতারাই সিএনজি স্ট্যান্ডের পশ্চিমে অবস্থিত ব্রিজের পাশেই স্থাপিত হচ্ছে এ রাবার ড্যাম্প প্রকল্পটি। কৃষিতে পানি সেচ সুবিধার্থে গোয়াইনঘাটের বিভিন্ন স্থানে কয়েকটি স্লুইসগেট থাকলেও রাবার ড্যাম্প নেই। সিলেটের কৃষি বিভাগের উদ্যোগে এই রাবার ড্যাম্প স্থাপিত হলে চাষাবাদের আওতায় আসবে গোয়াইনঘাটের ১২নং সদর ও ২নং পশ্চিম জাফলং ইউনিয়নের বছরের পর বছর পড়ে থাকা বিশাল বিস্তৃত পতিত জমি। আর এসব জমি চাষাবাদের আওতায় চলে আসলে গোয়াইনঘাটের উৎপাদিত চাল, রবিশস্য স্থানীয় চাহিদা মিটিয়ে আশপাশের জেলাতেও বিক্রির জন্য পাঠানো যাবে। গোয়াইনঘাট সদরের এই রাবার ড্যাম্প প্রকল্প বাস্তবায়নে একাধিক সমীক্ষা টিম ইতিপূর্বে গোয়াইন নদীর মরা পিয়াইনের বিভিন্ন পয়েন্ট পরিদর্শন করে তিতারাই ব্রিজ সংলগ্ন এলাকাটি। সংশ্লিষ্ট প্রকৌশলীসহ এ প্রকল্প বাস্তবায়নস্থল ঘুরে দেখেছেন গোয়াইনঘাট উপজেলা নির্বাহী অফিসার সিদ্ধার্থ ভৌমিকও।বিজ্ঞাপনএ সময় তারা প্রকল্প এলাকা ঘুরে দেখেন এবং পরিবেশ ভারসাম্য, নদী শাসনসহ সার্বিক দিক বিবেচনাকরত উক্ত স্থানেই প্রস্তাবিত এ প্রকল্পটি বাস্তবায়নে সম্মত হন।
এ ব্যাপারে কথা হলে কৃষি উন্নয়ন করপোরেশন সিলেট (সেচ) সহকারী প্রকৌশলী মো. হাবিবুর রহমান জানান, বাংলাদেশ কৃষি উন্নয়ন করপোরেশন সারা দেশে রাবার ড্যাম্প তৈরির জন্য প্রস্তাব পাঠিয়েছে এবং এরই লক্ষ্যে দেশের বিভিন্ন স্থানে এ প্রকল্প বাস্তবায়নের সমীক্ষা চলছে। উক্ত প্রকল্পের আওতায় সিলেটের গোয়াইনঘাটেও অনুরূপ একটি রাবার ড্যাম্প তৈরির পরিকল্পনা হাতে নেয়া হয়েছে। ইতিপূর্বে সংশ্লিষ্ট ঊর্ধ্বতন কর্মকর্তারা ৩ বার, আমাদের টিমের সদস্যরা সরজমিন অবস্থান করে একাধিকবার সম্ভাব্য প্রকল্পস্থল পরিদর্শন করেছেন। সমীক্ষা পর্যায়ে থাকা এই রাবার ড্যাম্প প্রকল্পস্থলটি সম্প্রতি গোয়াইনঘাট উপজেলা নির্বাহী অফিসারও আমাদের সঙ্গে সরজমিন ঘুরে দেখেছেন এবং জনস্বার্থে উক্ত স্থানে প্রকল্পটি বাস্তবায়নে সুপরামর্শ দিয়েছেন। তিনি বলেন, এসব প্রকল্প প্রচুুর ব্যয়বহুল, উক্ত প্রকল্প বাস্তবায়নে আনুমানিক ৫০ কোটি টাকা খরচ হতে পারে। প্রকল্পটি বাস্তবায়িত হলে স্থানীয় ২ থেকে ৩ হাজার হেক্টর পতিত জমি চাষাবাদের আওতায় আসবে। উপজেলা কৃষি অফিসার রায়হান পারভেজ রনি বলেন, গোয়াইনঘাটে রেকর্ড পরিমাণ পতিত জমি রয়েছে যাহা সারা বছর চাষাবাদের বাহিরে থাকে। খবর নিয়ে দেখা গেছে, মূলত পানি সেচের অভাবে এসব জমির সিংহভাগ অনাবাদি থাকছে বছরের পর বছর। গোয়াইনঘাট তিতারাই ব্রিজের আশপাশে প্রস্তাবিত রাবার ড্যাম্প তৈরি হলে গোয়াইনঘাট সদর ও পশ্চিম জাফলং এলাকার বিশাল পতিত জমি চাষাবাদের আওতায় চলে আসবে এবং এ থেকে ধান, রবিশস্য, শীতকালীন শাক-সবজি চাষাবাদ সহজতর হবে এবং স্থানীয় কৃষকরা ব্যাপকহারে লাভবান হবেন।
উপজেলা নির্বাহী অফিসার সিদ্ধার্থ ভৌমিক বলেন, গোয়াইনঘাটের কৃষি উন্নয়নে সরকারি উদ্যোগে উপজেলার ১২নং সদর ইউনিয়নের তিতারাই ব্রিজের পাশে একটি রাবার ড্যাম্প তৈরি হচ্ছে। এরই লক্ষ্যে সমীক্ষা চলছে। প্রস্তাবিত প্রকল্পস্থল ঘুরে দেখেছি, এই প্রকল্প বাস্তবায়ন হলে স্থানীয় পরিবেশগত কোনো ক্ষয়ক্ষতিও হবে না। উক্ত স্থানে রাবার ড্যাম্প তৈরি হলে সহজতর সেচ সুবিধা পাবেন কৃষকরা। কৃষি আবাদ বৃদ্ধি ও ফসল উৎপাদনে উক্ত রাবার ড্যাম্প প্রকল্প সহায়ক হবে। গোয়াইনঘাটে এ ধরনের প্রকল্প বাস্তবায়িত হলে খাদ্যে স্বয়ংসম্পূর্ণ হওয়ার পাশাপাশি চাল, গম, ভুট্টা, সরিষা, শাক-সবজিসহ কৃষিজাত উৎপাদিত পণ্য বাহিরেও সরবরাহে গোয়াইনঘাট উপজেলা সংযুক্ত হবে। এতে করে ব্যাপকহারে অর্থনৈতিকভাবে লাভবান হবেন স্থানীয় জনসাধারণ।",1,193.0,0.0,0.0
20044684,6,সাশ্রয়ী মূল্যে সেচ পেয়ে খুশি ২২১ কৃষক,"পঞ্চগড় জেলার বিভিন্ন নদীতে ১৫টি এলএলপি বা হালকা সেচ প্রকল্পের মাধ্যমে পাম্প বসিয়ে সেচ সুবিধা দেয়া হলেও বর্তমানে চালু রয়েছে মাত্র ৩টি হালকা সেচ পাম্প
পঞ্চগড় জেলার বিভিন্ন নদীতে ১৫টি এলএলপি বা হালকা সেচ প্রকল্পের মাধ্যমে পাম্প বসিয়ে সেচ সুবিধা দেয়া হলেও বর্তমানে চালু রয়েছে মাত্র ৩টি হালকা সেচ পাম্প। এরই মধ্যে একটি পঞ্চগড় জেলার বোদা উপজেলার বেংহারী বনগ্রাম ইউনিয়নের আহমদনগর-৩ সেচ প্রকল্প। ১৯৬৩ সালে ফুলতলা এলাকায় করতোয়া নদীর তীরে ফুলতলা বাজারের পাশে এই প্রকল্পটি কাজ শেষ করে তৎকালীন পাকিস্তান পানি উন্নয়ন বোর্ড। পাম্পের মাধ্যমে নদীর পানি তুলে কৃষকদের সেচ সুবিধা বাড়ানো, অনাবৃষ্টি কিংবা খরা মোকাবিলার মাধ্যমে কৃষি উৎপাদন বাড়ানোর উদ্দেশ্যে নির্মিত ওই প্রকল্পটির মাধ্যমে সে সময় ৬১ হেক্টর জমিতে সেচ প্রদানের মাধ্যমে প্রকল্পের কাজ শুরু করা হয়। পরবর্তীতে সুযোগ-সুবিধা বৃদ্ধি করে সেচযোগ্য জমির পরিমাণ অনেক বেড়েছে। বর্তমানে ওই প্রকল্পের সেচযোগ্য মোট জমির পরিমাণ ১৬২ হেক্টর। বিগত কয়েক বছর ধরে ফুলতলা গ্রামের ১২১ জন কৃষকের ১৩০ হেক্টর জমিতে সেচ সুবিধা দেয়া হচ্ছে বলে জানায় স্থানীয় পানি উন্নয়ন বোর্ড। প্রকল্পটি পরিচালিত হচ্ছে ১২ সদস্যবিশিষ্ট পানি ব্যবস্থাপনা দলের মাধ্যমে। এতে করে সেচের পানির ব্যয় অনেক কমেছে। সাধারণত মোটর বা স্যালো মেশিনের মাধ্যমে পানি তুলে জমিতে দিতে বিঘাপ্রতি খরচ হয় দুই হাজার টাকার ওপরে।বিজ্ঞাপনসেখানে এই প্রকল্পের কৃষকরা বৈদ্যুতিক পাম্পের সাহায্যে নদীর পানি তুলে মাত্র ৪৮০ টাকা দিয়ে এক বিঘা জমিতে সেচ সুবিধা নিয়ে ফসল আবাদ করতে পারছে। এ ব্যাপারে আহমদনগর-৩ হালকা সেচ প্রকল্পের পানি ব্যবস্থাপনা দলের সভাপতি রফিজ উদ্দিন বলেন, খরিফ-১, খরিফ-২ ও রবি মৌসুমে কৃষকদের সেচ সুবিধা দিতে করতোয়া নদী থেকে পানি তুলে কৃষকদের সেচ সুবিধা দিতে এই প্রকল্পটি হাতে নেয়া হয়। বর্তমানে বৈদ্যুতিক পাম্পের মাধ্যমে সেচকার্য চালানো হচ্ছে। এতে করে খরচ অনেক কমে গেছে। একসঙ্গে সব মেশিন চালু থাকায় খুব দ্রুত পানি উত্তোলন করা সম্ভব হচ্ছে। এতে করে কৃষকরা সময়মতোই তাদের জমিতে সেচ দিতে পারছে। পঞ্চগড় পানি উন্নয়ন বোর্ডের নির্বাহী প্রকৌশলী আশুতোষ বর্মন জানান, দীর্ঘদিন ধরে বন্ধ থাকা পাথরাজ সেচ প্রকল্প ও বেংহারী ইউনিয়নের পাম নদ সেচ প্রকল্প পুনরায় চালু করা হয়েছে। এতে করে ওই দুই প্রকল্পের কৃষকরা উপকৃত হচ্ছে। সংস্কার করে বন্ধ থাকা এলএলপিগুলোও পর্যায়ক্রমে চালু করা হবে।",1,193.0,0.0,0.0
20044683,5,অক্ষয়কে ব্যাঙ্গ করলেন স্ত্রী টুইঙ্কেল,"ট্রোলের সুযোগ পেলে একদম ছাড়েন না টুইঙ্কেল খান্না
ট্রোলের সুযোগ পেলে একদম ছাড়েন না টুইঙ্কেল খান্না। এক্ষেত্রে স্বামী অক্ষয় কুমারকেও রেয়াত করেন না তিনি। আম্বানিদের জামনগরের জলসায় তুমুল নাচ নেচেছিলেন বলিউডের ‘খিলাড়ি’। তার সেই নাচের ভঙ্গিকে ব্যাঙ্গ করে টুইঙ্কেল লিখলেন, অক্ষয় প্রায় ৩৩ বার একইভাবে নাচ করে গেল। আর এত জোরে করলো যে, আমার মনে হচ্ছিলো যেন এই মঞ্চের মধ্যে দিয়েই জামনগরের মাটিতে আরেকটা তেলের কুয়ো খুঁড়ে ফেলছে!",1,193.0,0.0,0.0
20044682,4,বিয়ে করতে গিয়ে গ্রেপ্তার,"বিগ বস খ্যাত অভিনেত্রী সোফিয়া হায়াত সোশ্যাল মিডিয়ায় কিছু ভিডিও শেয়ার করেছেন
বিগ বস খ্যাত অভিনেত্রী সোফিয়া হায়াত সোশ্যাল মিডিয়ায় কিছু ভিডিও শেয়ার করেছেন। যেখানে তিনি কেঁদে জানিয়েছেন দুবাইয়ে তার কী হয়েছিল। তিনি জানান, যখন তিনি তার প্রাক্তন প্রেমিক মুবারক আইসা মুবারক মহম্মদ আল মেরাখির সঙ্গে দেখা করতে এবং বিয়ে করতে দুবাই গিয়েছিলেন। তখন বিমানবন্দরেই তাকে গ্রেপ্তার করা হয়। মূলত সোফিয়ার কাছ থেকে মোটা অঙ্কের টাকা নিয়ে প্রেমিকই তার সঙ্গে প্রতারণা করে ফাঁসিয়ে দেন।",1,193.0,0.0,0.0
20044681,3,বঙ্গবন্ধুকে নিয়ে গাইলেন ইভা,"জাতির জনক বঙ্গবন্ধু শেখ মুজিবুর রহমানকে নিয়ে একটি গানে কণ্ঠ দিলেন সংগীতশিল্পী ইভা আরমান
জাতির জনক বঙ্গবন্ধু শেখ মুজিবুর রহমানকে নিয়ে একটি গানে কণ্ঠ দিলেন সংগীতশিল্পী ইভা আরমান। ‘জয় বাংলার ধ্বনি’ শিরোনামের গানটি বঙ্গবন্ধুর জন্মদিন ১৭ই মার্চ প্রকাশ করবেন বলে জানান তিনি। গানটির কথা ও সুর করেছেন শিল্পী নিজেই। সংগীতায়োজনে এমএমপি রনি। গানটি প্রসঙ্গে ইভা বলেন, জাতির পিতার প্রতি শ্রদ্ধা ও সম্মান জানিয়ে এ গানটি করেছি।",1,193.0,0.0,0.0
20044680,2,সেরা অভিনেতা হলেন শাহরুখ,"বলিউডের সম্মানজনক পুরস্কারগুলোর একটি ‘জি সিনে অ্যাওয়ার্ডস’
বলিউডের সম্মানজনক পুরস্কারগুলোর একটি ‘জি সিনে অ্যাওয়ার্ডস’। ১০ই মার্চ রাতে বসেছিল এ পুরস্কারের জমকালো আসর। এ আসরেই জয়জয়কার হলো শাহরুখ ও তার অভিনীত ব্লকবাস্টার সিনেমা ‘জাওয়ান’র। এদিন ‘জাওয়ান’ ও ‘পাঠান’ সিনেমার জন্য সেরা অভিনেতার পুরস্কার জেতার পাশাপাশি সেরা চলচ্চিত্র, গল্প, মিউজিক, ভিএফএক্স, ব্যাকগ্রাউন্ড মিউজিক, সংগীত পরিচালক, অ্যাকশন, ডায়ালগ, সেরা গানের কথা সবকিছুর জন্যই শাহরুখের ‘জাওয়ান’ পুরস্কার জিতে নিয়েছে।",1,193.0,0.0,0.0
20044709,31,চাটমোহরে করিমনের চাপায় স্কুলছাত্রী নিহত,"পাবনার চাটমোহরে দুধের ক্যান বোঝাই করিমনের চাপায় রিমি খাতুন (১৪) নামের এক স্কুলছাত্রী নিহত হয়েছে
পাবনার চাটমোহরে দুধের ক্যান বোঝাই করিমনের চাপায় রিমি খাতুন (১৪) নামের এক স্কুলছাত্রী নিহত হয়েছে। গতকাল দুপুর ১২টার দিকে চাটমোহর-পাবনা সড়কের অমৃতকুণ্ডা এলাকায় এ দুর্ঘটনা ঘটে। সে ওই গ্রামের জাইদুল ইসলামের মেয়ে ও উপজেলার সেন্ট রিটার্স স্কুলের অষ্টম শ্রেণির ছাত্রী।জানা গেছে, সোমবার দুপুর ১২টার দিকে কোচিং শেষ করে এক সহপাঠীর সঙ্গে বাড়ি ফিরছিল রিমি। পথিমথ্যে অমৃতকুণ্ডা মাদ্রাসা এলাকায় উল্টোদিক থেকে আসা দুধের ক্যান বোঝাই একটি করিমন গাড়ির সামনের চাকা ফেটে নিয়ন্ত্রণ হারিয়ে উল্টে যায় এবং রিমি খাতুনকে চাপা দেয়। গুরুতর আহত অবস্থায় তাকে উদ্ধার করে উপজেলা স্বাস্থ্য কমপ্লেক্সে নিয়ে আসলে কর্তব্যরত চিকিৎসক রিমি খাতুনকে মৃত ঘোষণা করেন। এদিকে ঘটনার পর করিমনের চালক পালিয়ে যায়। এ ব্যাপারে চাটমোহর থানার ভারপ্রাপ্ত কর্মকর্তা (ওসি) সেলিম রেজা জানান, খবর পেয়ে ঘটনাস্থলে পুলিশ পাঠানো হয়েছে। অভিযোগ পেলে আইনগত ব্যবস্থা নেয়া হবে।",1,193.0,0.0,0.0
20044710,32,‘বন্দরটি চালু হলে অর্থনৈতিক উন্নয়ন ঘটবে’,"চিলমারী নৌবন্দর পরিদর্শন করেন বাংলাদেশে নিযুক্ত ভুটানের রাষ্ট্রদূত এইচ ই মিস্টার রিনচেন কুয়েনসিল
চিলমারী নৌবন্দর পরিদর্শন করেন বাংলাদেশে নিযুক্ত ভুটানের রাষ্ট্রদূত এইচ ই মিস্টার রিনচেন কুয়েনসিল। এ সময় তিনি বলেন, এই নৌবন্দর ও নৌ-রুট একটি গুরুত্বপূর্ণ বন্দর এবং নৌ-রুট। আমার বিশ্বাস এই বন্দরটি পুরোপুরি চালু হলে এবং নৌ-রুটটি সচল হলে বাংলাদেশের মানুষের কর্মসংস্থান ও অর্থনৈতিক উন্নয়নের পাশাপাশি ভুটান উপকৃত হবে। এই অঞ্চলের অর্থনৈতিক উন্নয়ন ঘটবে। এ অঞ্চলের মানুষের আর্থ-সামাজিক অবস্থার উন্নয়নে সহায়ক হবে। গতকাল সকাল ১০টায় চিলমারী নদী বন্দর পরিদর্শনকালে তিনি এসব কথা বলেন। এ সময় উপস্থিত ছিলেন কুড়িগ্রাম-৪ আসনের সংসদ সদস্য এডভোকেট বিপ্লব হাসান পলাশ (এমপি)। এ ছাড়াও ডিপার্টমেন্ট অব ইন্ডাস্ট্রি ভুটানের ডিজি চ্যামিটেসরিন, চিফ ট্রেড অফিসার কিনলে ইয়াংজন, ভুটানের ঢাকা অ্যাম্বাসির কাউন্সিলর জিকরেল টাসরিন, বেজার মহাব্যবস্থাপক (অর্থ বাজেট) শেখ মো. যোবায়েদ হোসেন, কুড়িগ্রাম জেলা প্রশাসক মোহাম্মদ সাইদুল আরিফ, চিলমারী উপজেলা চেয়ারম্যান রুকুনুজ্জামান শাহিন, নির্বাহী অফিসার মো. মিনহাজুল ইসলাম, উপজেলা আওয়ামী লীগ সভাপতি অধ্যক্ষ জাকির হোসেন, সাধারণ সম্পাদক রেজাউল করিম লিচু, উপজেলা ভাইস চেয়ারম্যান নুরুজ্জামান আজাদ জামান, চিলমারী মডেল থানার অফিসার ইনচার্জ মো. মোজাম্মেল হক, চিলমারী ইউনিয়ন পরিষদ চেয়ারম্যান আমিনুল ইসলাম প্রমুখ উপস্থিত ছিলেন।",1,193.0,0.0,0.0
20044711,33,মাদ্রাসাছাত্রকে বলাৎকার শিক্ষকের বিরুদ্ধে মামলা,"নোয়াখালী শহরে শিল্পকলা একাডেমি এলাকার দারুল আজহার মডেল মাদ্রাসায় তৃতীয় শ্রেণির এক ছাত্র (১০)কে বলাৎকারের অভিযোগ উঠেছে ওই মাদ্রাসার শিক্ষক মো. ইলিয়াছের বিরুদ্ধে
নোয়াখালী শহরে শিল্পকলা একাডেমি এলাকার দারুল আজহার মডেল মাদ্রাসায় তৃতীয় শ্রেণির এক ছাত্র (১০)কে বলাৎকারের অভিযোগ উঠেছে ওই মাদ্রাসার শিক্ষক মো. ইলিয়াছের বিরুদ্ধে। এই ঘটনায় ওই শিক্ষকের বিরুদ্ধে সুধারাম মডেল থানায় মামলা দায়ের করা হয়েছে। গতকাল দুপুরে মামলার বিষয়টি নিশ্চিত করেছেন সুধারাম মডেল থানার ভারপ্রাপ্ত কর্মকর্তা (ওসি) মীর জাহিদুল হক রনি। এরআগে গত ৬ই মার্চ বিকালে মাদ্রাসার ওই শিক্ষকের রুমে বলাৎকারের শিকার হন ৬ তলার ইউনিটের ছাত্রটি। অভিযুক্ত শিক্ষক মো. ইলিয়াছ জেলার কোম্পানীগঞ্জ উপজেলার চর এলাহী ইউনিয়নের গাংচিল গ্রামের হাজী মুরশিদর রহমানের ছেলে। ভিকটিমের পিতা প্রবাসী মুঠোফোনে জানান, তার দুই ছেলের মধ্যে ১০ বছরের ছেলে ভিকটিমকে তিনি দারুল আজহার মডেল মাদ্রাসায় ভর্তি করেছেন। মাদ্রাসার হুজুর মাওলানা আবদুর জলিলের ইউনিটে থেকে পড়ালেখা করছে ভিকটিম। গত এক মাস পূর্ব থেকে ওই মাদ্রাসার শিক্ষক মো. ইলিয়াছ ভিকটিমকে বিভিন্ন অজুহাতে বিভিন্ন সময় নিজ রুমে ডেকে নিয়ে একাধিকবার জোরপূর্বক বলাৎকার করে এবং বিষয়টি কাউকে জানালে মারধরের হুমকি দেয়। সর্বশেষ গত ৬ই মার্চ বিকালে পুনরায় শিক্ষক মো. ইলিয়াছ ভিকটিমকে তার রুমে ডেকে নিয়ে জোরপূর্বক বলাৎকার করে। এতে শিশুটির পায়ুপথে রক্তক্ষরণ দেখা দিলে ব্যথার যন্ত্রণা সহ্য করতে না পেরে বিষয়টি মুঠোফোনে তার মাকে অবহিত করে।বিজ্ঞাপনপরে ভিকটিমের মা মাদ্রাসায় গিয়ে ঘটনাটির বিচার চাইলে মাদ্রাসা পরিচালনা কমিটি কোনো বিচার না করে বরং অভিযুক্ত শিক্ষককে বাঁচাতে তার কাছ থেকে একটি মুচলেখা নিয়ে তাকে মাদ্রাসা ছেড়ে যেতে সহযোগিতা করে। মুচলেখায় ওই শিক্ষক ভিকটিমসহ আরও একাধিক ছাত্রের সঙ্গে অনৈতিক কর্মকাণ্ডের বিষয়ে স্বীকার করেন।ভিকটিমের বাবা আরও বলেন, এই ঘটনায় তার পরিবারের সদস্যরা ভিকটিমকে নিয়ে হাসপাতালে গেলে মাদ্রাসা পরিচালনা কমিটির লোকজন ভিকটিমকে প্রাথমিক চিকিৎসা দিয়ে বাড়ি চলে যেতে বাধ্য করে এবং থানায় মামলা না করার হুমকি দেয়। পরবর্তীতে তিনি নোয়াখালীর পুলিশ সুপারের সঙ্গে ঘটনার বিষয়ে কথা বলেন এবং পুলিশ সুপারের নির্দেশ রোববার দুপুরে থানায় ভিকটিমসহ তার মাকে পাঠিয়ে মামলা দায়ের করেন। দারুল আজহার মডেল মাদ্রাসার পরিচালক আবু সালমান বলেন, ঘটনাটি জানার পর আমরা ওই শিক্ষকের পরিবারকে ডেকে তাদের উপস্থিতিতে বিষয়টি জানার চেষ্টা করি। পরবর্তীতে তিনি বলাৎকার ছাড়া ওই ছাত্রের সঙ্গে অন্যান্য খারাপ আচরণের কথা স্বীকার করেন এবং মুচলেখায় উল্লেখ করে স্বাক্ষর করেন। তার বিরুদ্ধে যেকোনো আইনি প্রক্রিয়ায় মাদ্রাসা কর্তৃপক্ষ সহযোগিতা করবেন বলেও জানান এই পরিচালক। মামলার বিষয়টি নিশ্চিত করে সুধারাম মডেল থানার ভারপ্রাপ্ত কর্মকর্তা (ওসি) মীর জাহিদুল হক রনি বলেন, মামলার বিষয়টি জানতে পেরে আসামি গা-ঢাকা দিয়েছে। তবে তাকে গ্রেপ্তারে পুলিশের অভিযান অব্যাহত রয়েছে।",1,193.0,0.0,0.0
20044731,53,ঢাকা ওয়াসার মিরপুর জোন ও ব্যাংকে দুদকের অভিযান,"ঢাকা ওয়াসাা মিরপুর মডস জোন ৪ ও ১০ এর কর্মকর্তা-কর্মচারীদের বিরুদ্ধে অতিরিক্ত রিডিং দেখিয়ে বিল প্রস্তুত, হয়রানির উদ্দেশ্যে পানি সরবরাহ বন্ধ রাখা এবং ঘুষের বিনিময়ে অবৈধ সংযোগ দেয়ার অভিযোগের পরিপ্রেক্ষিতে অভিযান পরিচালনা করেছে দুর্নীতি দমন কমিশন (দুদক)। গতকাল দুদকের প্রধান কার্যালয় থেকে এ অভিযান পরিচালনা করা হয়।
জানা গেছে, অভিযানকালে টিমের সদস্যরা প্রথমে উপস্থিত সেবাগ্রহীতাদের সঙ্গে কথা বলে অভিযোগ সম্পর্কে তথ্য সংগ্রহ করেন। অভিযোগকারীদের মধ্যে একজন সুনির্দিষ্ট তথ্য প্রমাণসহ উক্ত কার্যালয়ের একজন আউটসোর্সিং ইন্সপেক্টরের বিরুদ্ধে ঘুষ গ্রহণের অভিযোগ আনেন। এর পরিপ্রেক্ষিতে দুদক টিমের উপস্থিতিতে তাৎক্ষণিকভাবে উক্ত সেবাপ্রার্থীর সমস্যার সমাধান করা হয়। এ ছাড়াও অভিযুক্ত আউটসোর্সিং ইন্সপেক্টরের নামে প্রশাসনিক পদক্ষেপের সুপারিশ করে আঞ্চলিক কার্যালয় থেকে ওয়াসা প্রধান কার্যালয়ে পত্র পাঠানো হয়। অন্যান্য সব সেবাপ্রার্থীদের অভিযোগ আমলে নিয়ে দ্রুত সমাধান করা হবে ও সেবার মানোন্নয়নে দৃষ্টিগ্রাহ্য পদক্ষেপ গ্রহণ করা হবে মর্মে মডস জোন কর্তৃপক্ষ প্রতিশ্রুতি ব্যক্ত করেন। এ ছাড়া অভিযানকালে বিগত ৩ মাসে যেসব গ্রাহকের সংযোগ বিচ্ছিন্ন করা হয় এবং যাদের নতুন সংযোগ দেয়া হয় সে তালিকা সংগ্রহ করা হয়। সংগৃহীত তথ্যাবলী পর্যালোচনাপূর্বক টিম কর্তৃক কমিশন বরাবর বিস্তারিত প্রতিবেদন দাখিল করা হবে।
এদিকে রাঙ্গামাটির লংগদু শাখা সোনালী ব্যাংক কর্মকর্তাদের বিরুদ্ধে স্থানীয় দরিদ্র ব্যক্তিদের নাম ব্যবহার করে ঋণ উত্তোলনপূর্বক আত্মসাতের অভিযোগের পরিপ্রেক্ষিতে দুদক জেলা কার্যালয়, রাঙ্গামাটি হতে একটি এনফোর্সমেন্ট অভিযান পরিচালনা করা হয়। অভিযানকালে জানা যায়, কৃষি/গ্রামীণ মহিলা/ক্ষুদ্র ব্যবসায়ীর ১০৪৭টি লোন অ্যাকাউন্ট প্রাথমিকভাবে ব্যাংক কর্তৃক সন্দেহজনক ঋণ হিসেবে তালিকাভুক্ত করা হয়েছে। উক্ত তালিকা হতে ২১৫ জনকে নোটিশ দেয়া হলে তন্মধ্যে ৪৭টি নোটিশ ফেরত আসে।বিজ্ঞাপন৪৭টি অ্যাকাউন্টের মাধ্যমে অবৈধভাবে ৪ কোটি টাকা ঋণ বিতরণ করা হয়েছে মর্মে রেকর্ডপত্র পর্যালোচনায় টিমের নিকট প্রাথমিকভাবে পরিলক্ষিত হয়। টিম উক্ত ঋণ বিতরণের কাজে সোনালী ব্যাংক, লংগদু শাখার যে ৫ জন সাবেক ম্যানেজার ও তৎকালীন সময়ে কর্মরত কর্মকর্তা/লোন অফিসার এর সংশ্লিষ্টতা রয়েছে তাদের তালিকা সংগ্রহ করে। সংগৃহীত রেকর্ডপত্র পর্যালোচনাপূর্বক টিম কমিশন বরাবর পূর্ণাঙ্গ প্রতিবেদন দাখিল করবে।",1,193.0,0.0,0.0
20044740,62,তামিম ‘বল’ তুলে দিলেন পাপনের হাতে,"বাংলাদেশ ক্রিকেটে এখন অনেক আলোচনা ছাড়িয়ে একটাই প্রশ্ন- তামিম ইকবাল কি ফিরবেন আন্তর্জাতিক ক্রিকেটে! এ নিয়ে তিন দফা বৈঠক হয়েছে তামিমের সঙ্গে বাংলাদেশ ক্রিকেট বোর্ডের (বিসিবি) সঙ্গে। যার সব শেষটি রোববার রাতে। ধারণা করা হচ্ছিল এই সভার পর পরই বিসিবি’র পক্ষ থেকে জানা যাবে তামিম নিয়ে প্রশ্নের উত্তর। কিন্তু না, আবারো অপেক্ষা। তামিম সিদ্ধান্ত, মতামত, শর্ত সবই চূড়ান্তভাবে জানিয়ে দিয়েছেন বিসিবি’র সিনিয়র পরিচালক এনায়েত হোসেন সিরাজ ও ক্রিকেট পরিচালনা বিভাগের প্রধান জালাল ইউনূসের কাছে। তবে বিসিবি এখনই এ নিয়ে কোনো কিছু জানাতে নারাজ। কারণ সভাপতি নাজমুল হাসান পাপনই এখন তামিমের মততাম শুনে সিদ্ধান্ত নেবেন। যতটা জানা গেছে, আলোচনায় দু’টি জিনিস পরিষ্কার করেছে দেশের সাবেক অধিনায়ক। একটি তার যে যে সমস্যা সেগুলো সমাধান করা। আর তা না হলে তিনি হয়তো আর ফিরবেন না।বিজ্ঞাপনগুঞ্জন রয়েছে তামিম কিছু শর্ত দিয়েছেন। যদিও জানা গেছে তিনি এমন কোনো শর্ত দেননি। শুধু নিজের মতামতটা জানিয়েছেন।
এ বিষয়ে জালাল ইউনূস দৈনিক মানবজিমনকে বলেন, ‘আমাদের সঙ্গে গতকাল (রোববার) আলোচনা হয়েছে তামিমের সঙ্গে। সে আমাদের কাছে নিজের অবস্থাটা জানিয়েছেন। অনেকগুলো বিষয়ে তার মতামত দিয়েছে। ফিরবে কিনা ফিরবে সেটি এখনই বলার কিছু নেই। আমরা তার কথাগুলো বিসিবি সভাপতিকে জানাবো। তিনি সে সব শুনে সিদ্ধান্ত জানাবেন। এরপরই আমরা তা সংবাদ মাধ্যমে জানাতে পারবো।’ গেল বছর জুলাইয়ে হঠাৎ করেই আন্তর্জাতিক ক্রিকেট থেকে অবসর ঘোষণা করেন তামিম ইকবাল। আফগানিস্তানের বিপক্ষে সিরিজ চলাকালে দ্বিতীয় ওয়ানডের পরই অধিনায়ক অবসরের ঘোষণা দেন। এরপর নানা নাটক আর নাটকীয়তা দেখেছে বাংলাদেশের ক্রিকেটের ভক্তরা। বিষয়টি এতটাই সিরিয়াস হয়ে উঠে দেশের প্রধানমন্ত্রীকে এ নিয়ে হস্তক্ষেপ করতে হয়।
অবশেষে প্রধানমন্ত্রীর নির্দেশে ২৯ ঘণ্টা না কাটতেই অবসরের সিদ্ধান্ত থেকে সরে এসেছিলেন তামিম। এরপরই ইনজুরি সারাতে ছুটি নিয়ে ছিলেন দেড় মাসের। গেল বছর ওয়ানডে বিশ্বকাপের আগে নিউজিল্যান্ডের বিপক্ষে সিরিজ তাকে দলে ফেরানো হয়। তার আগেই তিনি নেতৃত্ব থেকে সরে দাঁড়িয়েছিলেন দেশের স্বার্থের কথা ভেবে। কিন্তু নয়া অধিনায়ক সাকিব আল হাসান ও প্রধান কোচ চন্ডিকা হাথুরুসিংহে শেষ পর্যন্ত তাকে বিশ্বকাপ দল থেকে বাদ দেন। যা নিয়ে ফের জল ঘোলা হতে শুরু করে। জানা যায় তামিম আর আন্তর্জাতিক ক্রিকেট খেলবে না। এরপর থেকেই শুরু হয় তামিমকে ফিরাতে বিসিবি’র চেষ্টা। বিপিএল’র আগে বিসিবি সভাপতির সঙ্গে আলোচনার পর তামিম জানিয়ে ছিলেন আসর শেষ হলে তিনি তার সিদ্ধান্ত জানাবেন। বিপিএল-এ ১০ আসরে তার দল ফরচুন বরিশাল চ্যাম্পিয়ন হয় আসরে তিনি হন সর্বোচ্চ রান সংগ্রাহক। এরপরই সংবাদ সম্মেলনে তিনি জানিয়েছিলেন তাকে ফেরাতে হলে জাতীয় দলে কিছু বিষয় ঠিক করতে হবে। তা না হলে তিনি ফিরবেন না। আর এই কারণেই ধারণা করা হচ্ছে তিনি হয়তো বিসিবিকে শর্ত দিয়েছেন। এ নিয়ে জালাল ইউনূস বলেন, ‘শর্ত বা সিদ্ধান্ত দিয়েছে এমন কোনো কিছুই নয়। আমরা তার সমস্যাগুলো নিয়ে আলোচনা করেছি। সে আমাদের তার বিষয়গুলো জানিয়েছে। আলোচানা তো আর একটা বিষয়ে হয় না।’
প্রায় ৯ মাস ধরে তামিম ইকবাল নিয়ে এই নাটক চলছে বাংলাদেশ ক্রিকেটে। সেখানে সাবিক, হাথুরু সিংহে ছাড়াও উঠে এসেছে অনেক নাম। যা কিনা আন্তর্জাতিক সংবাদ মাধ্যমেও প্রকাশ পেয়েছে। ক্রিকেট বোদ্ধাদের মতে তামিম নিয়ে যা চলছে তার দ্রুত সমাধান হওয়া উচিত। এই বিষয় যেমন দেশের ভাবমূর্তি ক্ষুণ্ন্ন করছে তেমনি ক্রিকেটেও দীর্ঘমেয়াদি প্রভাব ফেলছে। এমনটা বিসিবি’র জন্য বিব্রতকরও মনে করেন অনেকেই। যদিও জালাল ইউনূস বিষয়টিকে সেইভাবে দেখছেন না। তিনি বলেন, ‘আসলে তামিম এখন আমাদের কেন্দ্রীয় চুক্তিতে নেই তাকে দলেও রাখা হয়নি। ওকে ছাড়াই জাতীয় দল খেলছে। আমি মনে করি না এটি ক্রিকেটে কোনো প্রভাব ফেলবে। এটি এখন শুধু তামিম আর বিসিবি’র আলোচনার বিষয়। এখানে আমাদের বিব্রত হওয়ার কিছুই নেই।’",1,193.0,0.0,0.0
20044739,61,বিমানবন্দরে চ্যাম্পিয়ন হওয়ার গল্প শোনালেন অধিনায়ক,"সাফ অনূর্ধ্ব-১৬ নারী চ্যাম্পিয়নশিপের ফাইনালে রোববার ভারতকে টাইব্রেকারে ৩-২ গোলে হারিয়ে শিরোপা জিতেছে বাংলাদেশ
সাফ অনূর্ধ্ব-১৬ নারী চ্যাম্পিয়নশিপের ফাইনালে রোববার ভারতকে টাইব্রেকারে ৩-২ গোলে হারিয়ে শিরোপা জিতেছে বাংলাদেশ। গতকাল ট্রফি নিয়ে দেশে ফিরেছে বাংলাদেশ দল। বিকাল ৩টায় বাংলাদেশ বিমানের একটি ফ্লাইটে হযরত শাহজালাল আন্তর্জাতিক বিমানবন্দরে অবতরণ করে অর্পিতা বিশ্বাস-ইয়ারজান বেগমরা। সেখানে তাদের স্বাগত জানান বাংলাদেশ ফুটবল ফেডারেশনের কর্তকর্তারা। বিমানবন্দরেই সাংবাদিকদের শিরোপা জয়ের গল্প শোনান অধিনায়ক অর্পিতা বিশ্বাস। তিনি বলেন, “ফাইনালের আগের দিনের ঘটনা, ফটোসেশনে ট্রফিটি দেখে আমি খুব শিহরিত ছিলাম, যখন আমাদের সামনে ট্রফিটা আনা হয় (ফটোসেশনের জন্য)। যখন ওটার মোড়ক খোলা হয়, তখন আমি প্রথম দেখেছিলাম। তখন থেকে ভেতরে এই অনুভূতি কাজ করছিল। যখন ট্রফি ধরতে ভারতের অধিনায়ককে বলা হলো, সে কিন্তু ধরেনি, আমি ধরেছিলাম। তখন থেকেই আমার মনে হয়েছে আমি যেহেতু ট্রফিটা প্রথম স্পর্শ করেছি, আমরা দেশে নিয়ে যাব।বিজ্ঞাপনসতীর্থদেরও আমি এটা বলেছি, ‘ট্রফিটা আমি ছুঁয়েছি, এটা যেন ভারতের কেউ নিতে না পারে।’ আমি স্বার্থক হয়েছি। আমি সেই ট্রফি নিয়ে দেশে ফিরতে পেরেছি।” টুর্নামেন্ট জুড়ে দারুণ দৃঢ়তায় পোস্ট আগলেছেন ইয়ারজান বেগম। রাউন্ড রবিন লীগে দুই ম্যাচে তিনি জাল অক্ষত রেখেছিলেন; পরাস্ত হয়েছেন মাত্র একবার, ভারতের বিপক্ষে ৩-১ গোলে জয়ের ম্যাচে। ফাইনালেও তিনিই দলের নায়ক। টাইব্রেকারে তিনটি শট ঠেকানোর পর অনুমিতভাবেই প্রতিযোগিতার সেরা গোলরক্ষকের মুকুট উঠেছে তার মাথায়। প্রথম আন্তর্জাতিক টুর্নামেন্ট খেলতে এসে সেরার স্বীকৃতি পেয়েছেন পঞ্চগড় থেকে উঠে আসা এই তরুণী। স্বাভাবিকভাবে বিমানবন্দরে সাংবাদিকদের আগ্রহের কেন্দ্রবিন্দুতেও ছিলেন তিনি। সেখানে আসর সেরা এই গোলরক্ষক আবেগভরা কণ্ঠে কৃতজ্ঞতা জানালেন বাবা ও কোচ সাইফুল বারী টিটুকে। তিনি বলেন, ‘অনেক ভালো লাগছে। সেরা গোলরক্ষক হওয়ার অনুভূতিটা অনেক। কোচকে ধন্যবাদ, আমাকে এই পর্যায়ে আনার জন্য। এই প্রথম ইন্টারন্যাশনাল টুর্নামেন্ট খেলেছি, সেরা গোলরক্ষক হয়েছি, আমি এটা আমার বাবা ও কোচকে দিতে চাই (উৎসর্গ করতে চাই)।’ গত ৮ই ফেব্রুয়ারি বাংলাদেশ ভারতের মধ্যে অনুষ্ঠিত সাফ অনূর্ধ্ব-১৯ নারী সাফ চ্যাম্পিয়নশিপের ফাইনালে ১-১ এ সমতা ছিল নির্ধারিত সময়ে। সেদিন অনেক নাটকীয়তায় ভরা ফাইনালে টাইব্রেকারে বাংলাদেশ ভারতের কেউ জেতেনি। যুগ্ম চ্যাম্পিয়ন ঘোষণা করা হয়েছিল দু’দলকে। টাইব্রেকারের আগে ওই ম্যাচের কথা মনে পরেছিল কিনা জানতে চাইলে টুর্নামেন্টের সেরা খেলোয়াড় সুরভী আকন্দ প্রীতি বলেন, ‘না তেমন কিছু মনে ছিল না আমাদের। আমাদের বিশ্বাস ছিল ম্যাচটা আমরা জিতবো। ৭০ মিনিট পর্যন্ত ম্যাচে আমরা ০-১ গোলে পিছিয়ে ছিলাম, তখনও মনে হয়নি এই ম্যাচ আমরা হারতে পারি। আসলে নিজেদের প্রতি বিশ্বাসেই আমরা ম্যাচটা জিতেছি।’ ২০২১ সালে নেপালের কাঠমান্ডুতে নেপালকে হারিয়ে নারী সাফে প্রথম শিরোপা জিতেছিল বাংলাদেশ। এরপর সাফ অনূর্ধ্ব-১৭, সাফ অনুর্ধ্ব-১৯ শিরোপা এরপর এই শিরোপা প্রমাণ করে দক্ষিণ এশিয়ায় নারী ফুটবল বাংলাদেশ রাজত্ব করছে বলে মনে করেন বাফুফের নারী উইংয়ের চেয়ারম্যান মাহফুজা আক্তার কিরণ। কাল বিমান বন্দরে মেয়েদের বরণ কালে তিনি বলেন, ‘সিনিয়র সাফসহ মেয়েদের বয়ষভিত্তিক আসরে আমরা চ্যাম্পিয়ন। এতে প্রমান হয় সাউফ এশিয়ায় নারী ফুটবলে বাংলাদেশই সেরা।’ সামনের দিনগুলোতে এই রাজত্ব ধরে রাখতে চায় বাফুফে। বাংলাদেশ নারী দলের হেড কোচ সাইফুল বারী টিটু এখন মেয়েদের নিয়ে বেশি বাড়াবাড়ি করতে চাইছেন না। তিনি বলেন, ‘এটা ওদের কেবল শুরু। ওরা পর্যাপ্ত সুযোগ সুবিধা পেলে শুধু সাউথ এশিয়া নয়, একদিন এশিয়াতে রাজত্ব করবে। এজন্য ওদের নিয়ে বেশি মাতামাতি না করে খেলার সুযোগ করে দিতে হবে।’",1,193.0,0.0,0.0
20044737,59,গোলাপগঞ্জে প্রবাসী পরিবারকে হয়রানি,"গোলাপগঞ্জের কতোয়ালপুর গ্রামে প্রবাসী এক পরিবারকে নানাভাবে হয়রানির অভিযোগ উঠেছে
গোলাপগঞ্জের কতোয়ালপুর গ্রামে প্রবাসী এক পরিবারকে নানাভাবে হয়রানির অভিযোগ উঠেছে। নিজেরা জটিলতা তৈরি করে উল্টো হামলা-মামলা দিয়ে হয়রানি ও অপপ্রচারে লিপ্ত হয়েছে তারা। এ বিষয়ে প্রতিকার চেয়ে সংবাদ সম্মেলন করেছেন ওই গ্রামের মইন মিয়ার ছেলে প্রবাসী দেলোয়ার হোসেন খোকন। গতকাল দুপুরে সিলেট প্রেস ক্লাবে সংবাদ সম্মেলন করে তিনি বলেন, ‘আমি এবং আমার ভাই তোফায়েল হোসেন দীর্ঘদিন ধরেই প্রবাসে থাকি। পরিবারে আমার শয্যাশায়ী মা, স্ত্রী-সন্তান, বোন থাকেন। চাচাতো বোন সুমী সিদ্দিকা ও তার দলবল আমাদের পারিবারিক সম্পত্তি জোরপূর্বক দখলের চেষ্টা চালাচ্ছেন। পাশাপাশি গণমাধ্যমে অপপ্রচার করে তারা আমাদের জীবন অতিষ্ঠ করে তুলছেন।’ প্রবাসী খোকন লিখিত বক্তব্যে আরও বলেন, ‘সুমী সিদ্দিকা, ভাই মারুফ ও পরিবারের সদস্যরা সালিশি বাটোয়ারার মাধ্যমে পাওয়া হিস্যায় বসতঘর নির্মাণ করেন ২০০২ সালের দিকে। ২০০৭ থেকে ২০১০ সালের মধ্যে আমরাও নিজেদের জমিতে ঘর নির্মাণ করি। তৎকালীন চেয়ারমান মরহুম কবির আহমেদ মুসন ও ইউপি সদস্য আতিকুর রহমান চৌধুরীর উপস্থিতিতে ভাটোয়ারা হয়। তারা নিজেদের হিস্যার সম্পূর্ণ জায়গা জুড়েই ঘর নির্মাণ করেন।বিজ্ঞাপনচলাচলের জন্য রাস্তার জমি রাখেননি। ভবিষ্যতের কথা চিন্তা করে মুরুব্বিরা রাস্তার জন্য জমি রাখার অনুরোধ করলেও তারা সায় দেননি।’ তিনি বলেন, ‘তখন পাশের জায়গার মালিক মোজাম্মেল হোসেনদের সঙ্গে তাদের সুসম্পর্ক ছিল। এ কারণে তারা অন্যের রাস্তা ব্যবহারের সুযোগ পান। পরবর্তীতে ২০১৫ সালের দিকে মোজাম্মেলদের সঙ্গে বিরোধ সৃষ্টি হওয়ায় তারা আমাদের দ্বারস্থ হন।’ খোকন বলেন, ‘মানবিক বিবেচনায় এলাকার মুরুব্বিদের অনুরোধে আমরা চলাচলের রাস্তা দিতে সম্মত হই। তখন এ নিয়ে আমাদের সঙ্গে একটা চুক্তিনামা হয়। এর ভিত্তিতে আমাদের ঘরের দক্ষিণ দিকের একটা অংশে ঘরের সেফ টি ট্যাংকের উপর দিয়ে তাদের চলাচলের অনুমতি দেই। কিন্তু পরবর্তীতে তারা চুক্তি নাকচ করে দেয় এবং আমার ঘর পর্যন্ত তাদের নিজেদের বলে দাবি করে।’ একপর্যায়ে পাকা দালান ভেঙে তাদের জন্য রাস্তা বের করে দেয়ার প্রস্তাব দেন বলে জানান এই প্রবাসী। তিনি বলেন, ‘আমি তাদের প্রস্তাব প্রত্যাখান করলে তারা বল প্রয়োগ করেন, ভয়ভীতি দেখানোর চেষ্টা করেন। এতে কাজ না হওয়ায় ২০১৯ সালের দিকে আমাদের প্রাপ্ত হিস্যার একটা নির্দিষ্ট অংশ তারা জালিয়াতির মাধ্যমে নিজেদের করে নেন। এ নিয়ে আমরা অনেক ভোগান্তিতে পড়ি। পরবর্তীতে নানা জটিলতা মোকাবিল করে ভুল কাগজটি সংশোধন করি।’ দেলোয়ার হোসেন খোকন বলেন, ‘২০২১ সালের দিকে বিবাদীরা আদালতে বাটোয়ারা মামলা দায়ের করেন। যা এখনো চলমান। কিন্তু মামলা শেষ হওয়ার আগেই তারা একাধিকবার আমাদের ঘরে হামলা করেছে, গাছে আগুন দিয়েছে, গাছ কেটে ফেলেছে, পানির লাইন বিচ্ছিন্ন করেছে। এমনকি আমার একমাত্র সন্তানকে নিয়ে সমাজে কুৎসা রটাচ্ছে।’ দেলোয়ার হোসেন খোকন বলেন, ‘প্রথমে ঘর নির্মাণের ক্ষেত্রে তারা চলাচলের রাস্তার জন্য জমি রাখেননি। মুরুব্বিদের অনুরোধও প্রত্যাখ্যান করেছেন। এখন নানা কূটকৌশলে পরিস্থিতি জটিল করে এখন আমাদের ঘর ভেঙে নিতে চাচ্ছেন।’ তিনি এ বিষয়ে প্রশাসনসহ সংশ্লিষ্ট সবার দৃষ্টি আকর্ষণ করেন এবং ন্যায়বিচার নিশ্চিতে সবার সহযোগিতা কামনা করেন।",1,193.0,0.0,0.0
20044736,58,"কলাপাড়ায় জাল ছেঁড়াকে কেন্দ্র করে দুই গ্রুপের সংঘর্ষ, আহত ২০","পটুয়াখালীর কলাপাড়ায় জাল ছেঁড়াকে কেন্দ্র করে দুই গ্রুপের সংঘর্ষের ঘটনা ঘটে
পটুয়াখালীর কলাপাড়ায় জাল ছেঁড়াকে কেন্দ্র করে দুই গ্রুপের সংঘর্ষের ঘটনা ঘটে। এতে দুই পক্ষের কমপক্ষে ২০ জন রক্তাক্ত জখম হয়েছে। রোববার বিকাল ৪টায় উপজেলার বালিয়াতলী ইউনিয়নের চর বালিয়াতলী গ্রামের মোল্লাবাড়ির সামনে এ ঘটনা ঘটে। স্থানীয়রা আহতদের রক্তাক্ত অবস্থায় উদ্ধার করে কলাপাড়া হাসপাতালে ভর্তি করেন।আহতরা হলেন- সাইদুর সরদার (২২), দেলোয়ার সরদার (৩০), কবির সরদার (৫০), খলিল সরদার (৫০), জুয়েল সরদার (২৫), রিয়াজ সরদার (১৮)। অপরপক্ষের বশির সরদার (৩০), রুবেল মোল্লা (৩০), মামুন বেপারী (২৭), আল-আমিন মোল্লা (২১), আফছানা আক্তার (১৪), এনামুল হক (২৬), হিরণ মোল্লা (৩০), ওহিদুর রহমান (৫৫), নাসির সরদার (৫৭) ও হোসনারা বেগম (৪০), শেফালী বেগম (৪৫), হালিমা বেগম (২৫)। এদের মধ্যে সাইদুর সরদার ও দেলোয়ার সরদারকে উন্নত চিকিৎসার জন্য বরিশাল শেবাচিম হাসপাতালে রেফার করা হয়েছে। আহত খলিল সরদার জানান, সামান্য জাল ছেঁড়াকে কেন্দ্র করে ঘটনার দিন আমরা বিকালে মোল্লাবাড়ির সামনে দিয়ে বাজারে যাচ্ছিলাম, এমন সময় ওত পেতে থাকা বারেক মোল্লা, বশির মোল্লা, মামুন বেপারী, নাসির সরদার, নজরুল মোল্লাসহ ১৫-২০ জন ধারালো অস্ত্র দিয়ে কুপিয়ে জখম করে। মামুন বেপারী জানান, কবির সরদার, আমিন সরদার, ইউসুফ ফকির, ইয়াকুব ফকির, জামাল সরদার, জুয়েল সরদার, মিজান সরদার, কামনা সরদারসহ ৩০-৪০ জন ধারালো অস্ত্র দিয়ে কুপিয়ে জখম করে। এ ব্যাপারে কলাপাড়া থানার ওসি মো. আলী আহমেদ বলেন, ঘটনা শুনে সঙ্গে সঙ্গে পুলিশের একটি টিম ঘটনাস্থল পরিদর্শন করেছে। তদন্ত করে আইনগত ব্যবস্থা নেবো।",1,193.0,0.0,0.0
20044735,57,"আন্দোলন থেমে থাকবে না, চলবে- মির্জা আব্বাস","বিএনপি’র স্থায়ী কমিটির সদস্য মির্জা আব্বাস বলেছেন, জনগণের মৌলিক অধিকার, গণতন্ত্রের অধিকার এবং কথা বলার অধিকার রক্ষার জন্য আমাদের আন্দোলন
বিএনপি’র স্থায়ী কমিটির সদস্য মির্জা আব্বাস বলেছেন, জনগণের মৌলিক অধিকার, গণতন্ত্রের অধিকার এবং কথা বলার অধিকার রক্ষার জন্য আমাদের আন্দোলন। এই আন্দোলন চলবে। এই আন্দোলন থেমে থাকবে না। আমরা না পারি অন্য কেউ করবে। কিন্তু আন্দোলন হবে। গতকাল সোমবার দুপুরে রাজধানীর শাহজাহানপুরে নিজ বাসভবনে এক সংবাদ সম্মেলনে এসব কথা বলেন তিনি। মির্জা আব্বাস বলেন, সরকার এখন একটা ভয়ে আছে। যদিও তারা সরকারে আছে। ঠিক সরকার বলা যাবে না, একটা রাজত্ব চলছে। তারা ভয়ে ও আতঙ্কে আছে।বিজ্ঞাপনতারা ‘ডামি’ নির্বাচন করলো। ডামি নির্বাচন বিশ্বব্যাপী প্রচলন হয়ে গেছে। এই ডামি সরকারের ‘ডামি’ মন্ত্রীরাই কথাবার্তা বলছেন। আর দাপ্তরিক কাজগুলোও করছে। যেগুলো অবৈধ। এক প্রশ্নের জবাবে তিনি বলেন, আমি আওয়ামী লীগের সময় কোনোদিন দেখি নাই যে, এদেশের মানুষ স্বস্তিতে রমজান পালন করেছে। বাজারে যাবো কিনতে, দেখবো পকেটে টাকা নাই। কিনতে কিনতে শেষ হয়ে গেছে। আমরা যেহেতু মুসলমান সেহেতু আমরা রমজান পালন করবো। কিন্তু রমজান স্বস্তিদায়ক হবে না। কারণ রমজানের মধ্যেই জিনিসপত্রের দাম বাড়বে। মির্জা আব্বাস করেন, সমপ্রতি তার বক্তব্যের খণ্ডিত কিছু অংশ বিকৃতভাবে ‘দু-তিনটি সরকার-সমর্থিত’ পত্রিকা তুলে ধরেছে। দলের ও দেশের মানুষ বিভ্রান্ত হতে পারে এবং তা দূর করার জন্য তিনি এই সংবাদ সম্মেলন করেন। তিনি বলেন, আমার বক্তব্য ছিল যে আওয়ামী লীগ জনগণের কোনো দাবিই মেনে নেয়নি। ফলে বিএনপি নির্বাচনে যায়নি। এই বক্তব্যকে টুইস্ট করেছে বিভিন্ন পত্রিকা। জেলে থাকার অভিজ্ঞতা তুলে ধরে তিনি আরও বলেন, চিকিৎসা সুবিধা- যেখানে বরাবর ভয় পেয়েছি। আমরা বারবার সতর্ক করেছি যে, ফখরুল সাহেবের (বিএনপি’র মহাসচিব মির্জা ফখরুল ইসলাম আলমগীর) বয়স এত, আমার বয়স এত, বিভিন্ন জটিল রোগে আমরা আক্রান্ত, সমস্যা হয়ে যেতে পারে। বিশেষজ্ঞ ডাক্তার নিয়ে আসেন, অথবা আমাদের যেতে দেন। বলে যে না স্যার, নিষেধ আছে, যাওয়া যাবে না। অর্থাৎ, জেলখানায় আপনারা পচে মরে যান, কিন্তু চিকিৎসা করা যাবে না। বিএনপি’র এই স্থায়ী কমিটির সদস্য আরও বলেন, দেখেন, এবারের মতো জেল আমি কখনো খাটি নাই। সেই ১৯৭৮ সাল থেকে আমার জেলজীবন শুরু হয়েছে। আমি মাটিতেও শুয়েছি। অ্যালুমিনিয়ামের ভাঙাচোরা, আঁকাবাঁকা প্লেট, অ্যালুমিনিয়ামের গ্লাসের মধ্যেও পানি খেতে হয়েছে। প্রচণ্ড গরমে থাকতে হয়েছে। প্রথম যখন আমি জেল খাটি, তখন আমার বয়স ২৭ বছর। এখন ৭৭ ছুঁই ছুঁই। কতো বছর হয়ে গেল। এবারের জেলখানা একটু ব্যতিক্রম। সবাই সব সুবিধা পাচ্ছে, যখন আমরা চাই, পাই না। মির্জা আব্বাস আরও বলেন, ইতিমধ্যে চিকিৎসার জন্য আমাদের অনেকে বাইরে (বিদেশ) চলে গেছেন। আমারও যাওয়ার কথা। কিন্তু দুর্ভাগ্যক্রমে সরকারি প্রতিবন্ধকতার কারণে এই মুহূর্তে যেতে পারছি না। আমি ও আমার পরিবার যাবো। আমার চিকিৎসা করা প্রয়োজন।",1,193.0,0.0,0.0
20044734,56,বিএনপি মানে জনগণ জনগণ মানে বিএনপি- খসরু,"বিএনপি’র স্থায়ী কমিটির সদস্য আমীর খসরু মাহমুদ চৌধুরী বলেন, বাংলাদেশের ৫ কোটির ওপরে মানুষ আজ অনাহারে দিন কাটাচ্ছে
বিএনপি’র স্থায়ী কমিটির সদস্য আমীর খসরু মাহমুদ চৌধুরী বলেন, বাংলাদেশের ৫ কোটির ওপরে মানুষ আজ অনাহারে দিন কাটাচ্ছে। ঠিক এ সময়ে চট্টগ্রাম মহানগর বিএনপি’র উদ্যোগ কিছু মানুষের জীবনে অন্তত স্বস্তি ফিরিয়ে আনতে ইফতার ও সেহরি বিতরণ করা হচ্ছে। এতে তারা অন্তত কয়েক বেলা খেতে পারবে, ইফতার করতে পারবে। বিএনপি’র কাজ এরকমই হতে হবে। বিএনপি মানে জনগণ, জনগণ মানে বিএনপি। গতকাল দুপুরে কাজীর দেউরী নাসিমন ভবনস্থ দলীয় কার্যালয়ের মাঠে পবিত্র মাহে রমজান উপলক্ষে চট্টগ্রাম মহানগর বিএনপি’র পক্ষ থেকে সেহরী ও ইফতার সামগ্রী বিতরণকালে প্রধান অতিথির বক্তব্যে তিনি এসব বলেন। এতে বক্তব্য রাখেন চট্টগ্রাম মহানগর বিএনপি’র আহ্বায়ক ডা. শাহাদাত হোসেন ও সদস্য সচিব আবুল হাশেম বক্কর। আমীর খসরু বলেন, ৭ই জানুয়ারির নির্বাচনে আওয়ামী রেজিম যারা আছে তারা ক্যু’ করেছে। এটা হচ্ছে মিলিটারি ক্যু’র মতো। এটাকে আমরা নির্বাচন বলতে পারি না, এটাকে আমরা বলি গণভোট।বিজ্ঞাপনকারণ নির্বাচনে সাধারণ জনগণ অংশগ্রহণ করেনি। আমরা বলেছি যাবেন না, জনগণ যায়নি। তারা বলেছে না গেলে ভাতা কেটে নেবে। হুমকি দেয়া হয়েছে। তারপরও তো জনগণ যায়নি। ৯৫ শতাংশ মানুষ নির্বাচন প্রত্যাখ্যান করেছে। এরপরেও কেউ ক্ষমতা দখল করে থাকতে চাইলে সেটা তাদের বড় সমস্যা। তিনি বলেন, জনগণকে সকল নির্বাচনের প্রক্রিয়ার বাইরে রেখে ও তাদের ভোট কেড়ে নিয়ে যখন জোর করে বারবার ক্ষমতা দখল করবেন, তখন আপনার মুখ দিয়ে যা ইচ্ছে আপনি বলতে পারবেন। জনগণ তখন কি ভাবছে বা কি করছে অথবা কি চাইছে তখন সেটা আর বিবেচ্য থাকে না। কারণ যারা জনগণের ভোটে নির্বাচিত হয়নি তারা তো অবৈধ সরকার। তাদের যা ইচ্ছে তারা সেটাতো বলতে পারবে। কারণ তাদের কোনো দায়বদ্ধতা নেই, জবাবদিহি নেই। খসরু বলেন, বিএনপি’র আন্দোলন ও কর্মসূচি চলমান আছে। যতদিন বাংলাদেশের মানুষের গণতান্ত্রিক ও সাংবিধানিক অধিকার ফিরে না পাবে এ আন্দোলন অব্যাহত থাকবে। কেউ যদি মনে করে জনগণকে নির্বাচন প্রক্রিয়ার বাইরে রেখে ক্যু’ করে ক্ষমতা দখল করে টিকে থাকতে পারবে এর চেয়ে বড় ভুল আর কিছু নেই। ডা. শাহাদাত হোসেন বলেন, রাষ্ট্রযন্ত্রকে নিজের যন্ত্র বানিয়ে ক্ষমতায় থাকা যায়, কিন্তু মানুষের মন জয় করা যায় না। বিএনপি নেতাকর্মীরা মানুষের হৃদয়ে। বিএনপি বিগত ১৭ বছর রাষ্ট্রীয় ক্ষমতার বাইরে। এর উপরে সরকারের দমন, নিপীড়ন ও হামলা, মামলায় জর্জরিত নেতাকর্মীরা এখন নিঃস্ব প্রায়। তারপরও জনগণের দল হিসিবে বিএনপি নেতাকর্মীরা মানুষের পাশে থাকে। আর জনবিরোধী সরকারের জনগণের জন্য কোনো মায়া নেই। কারণ তাদের তো জবাবদিহি করতে হয় না। দ্রব্যমূল্য বৃদ্ধিতে সারা দেশের মানুষের এমনিতেই নাভিশ্বাস উঠে গেছে। এরমধ্যে দফায় দফায় বিদ্যুৎ, জ্বালানি তেল, গ্যাসের দাম বৃদ্ধি করেছে আওয়ামী সরকার।এতে অন্যদের মধ্যে মহানগর বিএনপি’র সিনিয়র যুগ্ম আহ্বায়ক আলহাজ এমএ আজিজ, যুগ্ম আহ্বায়ক মোহাম্মদ মিয়া ভোলা, এসএম সাইফুল আলম, শফিকুর রহমান স্বপন, কাজী বেলাল উদ্দিন, ইয়াছিন চৌধুরী লিটন, মো. শাহ আলম, ইসকান্দর মির্জা, আবদুল মান্নান, আহ্বায়ক কমিটির সদস্য এসএম আবুল ফয়েজ, আর ইউ চৌধুরী শাহীন, জাহাঙ্গীর আলম দুলাল, মো. কামরুল ইসলাম উপস্থিত ছিলেন।",1,193.0,0.0,0.0
20044733,55,যুক্তরাষ্ট্রের সঙ্গে সম্পর্ক আরও দৃঢ় হবে: আশা পররাষ্ট্রমন্ত্রীর,"মার্কিন যুক্তরাষ্ট্রের সঙ্গে বাংলাদেশের সম্পর্ক আগামীতে আরও দৃঢ় হবে বলে আশা প্রকাশ করেছেন পররাষ্ট্রমন্ত্রী ড. হাছান মাহমুদ। গতকাল পররাষ্ট্র মন্ত্রণালয়ে সম-সাময়িক বিষয়ে সাংবাদিকদের এক প্রশ্নের জবাবে মন্ত্রী এমন আশাবাদ ব্যক্ত করেন। যুক্তরাষ্ট্রের বাজারে পোশাক রপ্তানিতে বাংলাদেশসহ শীর্ষ পাঁচ দেশের বিষয়ে তদন্ত শুরু করেছে দেশটির আন্তর্জাতিক বাণিজ্য কমিশন (ইউএসআইটিসি)। এ বিষয়ে ড. হাছান মাহমুদ বলেন, মার্কিন যুক্তরাষ্ট্র তদন্ত করছে, কথাটা সঠিক নয়। লেবার রাইটসের উন্নয়ন নিয়ে আমাদের সঙ্গে বহুদিন ধরে তাদের আলাপ-আলোচনা চলছে এবং সেই আলাপ-আলোচনার অংশ হিসেবে কয়েকটি সংস্থা আমাদের সঙ্গে বসেছে। লেবার রাইটস নিয়ে এটা রেগুলার প্রসেস। অর্থাৎ কর্মপরিবেশ উন্নয়ন, শ্রম পরিবেশ উন্নয়ন। এ নিয়ে আমাদের মধ্যে আলাপ-আলোচনা আছে, চলছে। এ সময় প্রধানমন্ত্রী শেখ হাসিনাকে মার্কিন প্রেসিডেন্ট জো বাইডেনের চিঠি এবং ফিরতি জবাবের প্রসঙ্গ টানেন মন্ত্রী। তিনি বলেন, মার্কিন প্রেসিডেন্ট জো বাইডেন চিঠি লিখে দু’দেশের সম্পর্কে দ্বিতীয় পর্যায়ে এবং নতুন উচ্চতায় নিয়ে যাওয়ার অভিপ্রায় ব্যক্ত করেছেন।বিজ্ঞাপনপ্রধানমন্ত্রীও ফিরতি চিঠিতে সম্পর্ক উন্নয়নের কথা, আরও দৃঢ় করার কথা, বহুমাত্রিক করার কথা বলেছেন। আমাদের সম্পর্ক ভবিষ্যতের দিনগুলোতে আরও সুন্দর হবে, আরও দৃঢ় হবে, এগিয়ে যাবে। মিয়ানমারের বিদ্রোহী গোষ্ঠীর সঙ্গে চীন, ভারত ও রাশিয়া যোগাযোগ করছে। বাংলাদেশ কি কোনো যোগাযোগ করেছে? জবাবে পররাষ্ট্রমন্ত্রী বলেন, আমরা পরিস্থিতি পর্যবেক্ষণ করছি। আমরা মিয়ানমার সরকারের সঙ্গে যোগাযোগের মধ্যে আছি। মিয়ানমারে যা ঘটছে, সেটা তাদের অভ্যন্তরীণ বিষয়। চলতি মাসের শুরুর দিকে তুরস্কের আনাতোলিয়ায় সেই দেশের পররাষ্ট্রমন্ত্রীর সঙ্গে বৈঠক করেন ড. হাছান মাহমুদ।
তুর্কির পররাষ্ট্রমন্ত্রীর সঙ্গে হওয়া বৈঠকে অস্ত্র বিক্রির প্রসঙ্গ ছিল কিনা- জানতে চাইলে মন্ত্রী বলেন, তুরস্ক থেকে কিছু ড্রোন ও সামরিক সরঞ্জাম কিনেছি। সেটি আমাদের চলমান প্রক্রিয়া। আমরা দ্বিপক্ষীয় সম্পর্ক ও বাণিজ্য নিয়ে আলাপ করেছি। কোনো নির্দিষ্ট বিষয়ের ওপর গুরুত্ব দিয়ে আলোচনা করিনি। বিদেশে বাংলাদেশের বিভিন্ন মিশনে বাংলাদেশিদের সেবা নিয়ে অভিযোগ ইস্যুতে করা প্রশ্নের জবাবে ড. হাছান মাহমুদ বলেন, মধ্যপ্রাচ্যে লাখ লাখ লোক কাজ করে। কনস্যুলার সার্ভিস দেয়ার জন্য যে পরিমাণ জনবল দরকার সেটি দেয়া সম্ভব নয় এবং সেই কারণে অনেক সময় দ্রুত সিদ্ধান্ত দিতে পারে না। সিদ্ধান্ত সবসময় কনস্যুলার বা অ্যাম্বাসি নিতে পারে না, তাদের বাংলাদেশে পাঠাতে হয়। স্বরাষ্ট্রসহ অন্যান্য মন্ত্রণালয়ের দ্বারস্থ হতে হয়, পুলিশের দ্বারস্থ হতে হয়। তিনি বলেন, এসব জায়গা থেকে রেসপন্স না পেলে অনেক সময় ফাইল ডিসক্লোজ করা সম্ভব হয় না। এ কারণে অনেক প্রবাসী বাংলাদেশির মধ্যে ক্ষোভ তৈরি হয়, এটি সঠিক। কিন্তু বাস্তবতা হচ্ছে অল্প সংখ্যক মানুষের পক্ষে এত কাজ করা সম্ভব নয়। তবে কারও কাজে গাফিলতি পেলে বা ইচ্ছাকৃত কেউ যদি কাউকে হয়রানি করে, সে ব্যাপারে আমরা সবসময় সতর্ক আছি। এক্ষেত্রে অবশ্যই ব্যবস্থা নেয়া হয় এবং হবে।উৎসবে অন্য দেশে পণ্যের দাম কমে, আমাদের দেশে উল্টো: ওদিকে দেশে দ্রব্যমূল্যের বৃদ্ধি নিয়ে আক্ষেপ করে পররাষ্ট্রমন্ত্রী ড. হাছান মাহমুদ বলেন, অন্যান্য দেশে দেখা যায় কোনো উৎসব হলে সেখানে পণ্যের মূল্য কমিয়ে দেয়া হয়। আমাদের দেশে উল্টো। কিছু মজুতদার আছে তারা কৃত্রিম সংকট তৈরি করে। পররাষ্ট্রমন্ত্রী বলেন, আমাদের দেশের বিরাট সংখ্যক ব্যবসায়ী অসৎ মনোবৃত্তি নিয়ে কোনো একটা উৎসব এলে, কোনো একটা উপলক্ষ পেলে যখন মানুষের প্রয়োজনীয়তা বাড়ে, তখন পণ্যের মূল্য বাড়িয়ে দেয়। পিয়াজের উদাহরণ দিয়ে ড. হাছান মাহমুদ বলেন, এখন পিয়াজের কোনো সংকট নেই। বেশির ভাগ পণ্যের কোনো সংকট নেই। এরপরও কোনো কোনো পণ্যের মূল্য বাড়িয়ে দেয়া হচ্ছে। সরকার এ ব্যাপারে অত্যন্ত সতর্ক। আমাদের বাণিজ্য প্রতিমন্ত্রী কাজ করছেন। সরকারের অন্যান্য বিভাগও কাজ করছে। সরকার অসাধু ব্যবসায়ী, অসাধু মজুতদারদের বিরুদ্ধে ব্যবস্থা নিতে বদ্ধপরিকর বলে জানান মন্ত্রী। তিনি বলেন, আমরা জনগণকে অনুরোধ জানাবো- এ ব্যাপারে আমাদের সহযোগিতা করার জন্য। এখন যেমন অসাধু ব্যবসায়ীদের সিন্ডিকেট হয়, জনগণ যখন তাদের বিরুদ্ধে সিন্ডিকেট করে ফেলবে তখন তারা কোথায় যাবে সেটা হচ্ছে প্রশ্ন। তবে দ্রব্যমূল্য নিয়ন্ত্রণ করার জন্য আমাদের সরকার সচেষ্ট রয়েছে।",1,193.0,0.0,0.0
20044729,51,বড় ভাইয়ের মারধরে ছোট ভাই নিহত,"দীর্ঘদিনের জমি সংক্রান্ত বিরোধের জেরে বড় ভাইয়ের পরিবারের লোকজনের মারধরে ছোটভাই কহেল উদ্দিন (৬০) নিহত হয়েছেন
দীর্ঘদিনের জমি সংক্রান্ত বিরোধের জেরে বড় ভাইয়ের পরিবারের লোকজনের মারধরে ছোটভাই কহেল উদ্দিন (৬০) নিহত হয়েছেন। গতকাল ভোর ৬টার দিকে চিকিৎসাধীন অবস্থায় ঢাকা মেডিকেল কলেজ হাসপাতালে মারা যান তিনি। নিহত কহেল উদ্দিন মুন্সী মানিকগঞ্জের সিংগাইর উপজেলার জামির্ত্তা ইউনিয়নের মধুরচর গ্রামের মৃত ইন্তাজ উদ্দিন মুন্সীর পুত্র ও ৫ সন্তানের জনক।জানা যায়, নিহত কহেল মুন্সী ও তার বড় ভাই ইসলাম মুন্সীর মধ্যে দীর্ঘদিন ধরে জমি-জমা নিয়ে বিরোধ চলে আসছিল। গত রোববার দুপুর দেড়টার দিকে কহেল মুন্সী ও তার প্রবাস ফেরত ছেলে শাহানুর বসতবাড়ির সীমানা পরিষ্কার করতে যায়। এ নিয়ে তর্ক-বিতর্কের একপর্যায়ে বড় ভাই ইসলাম মুন্সী (৬৫), তার ছেলে হৃদয় (২৪), স্ত্রী কুলসুম (৫৫), মেয়ে রোজিনা (২৮) ও নাতনী কনক (১৮) লাঠিসোটা নিয়ে কহেল মুন্সী ও তার ছেলে শাহানুরকে মারধর করে। সেই সঙ্গে অসুস্থ স্ত্রী সাফিয়া খাতুনকেও প্রহার করে তারা। এতে কহেল মুন্সীসহ তার পরিবারের ৩ জনই মারাত্মক আহত হন। আহতদের মধ্যে কহেল মুন্সী ঢাকা মেডিকেল কলেজ হাসপাতালে মারা যান। অপর আহতদ্বয় এনাম মেডিকেল কলেজ হাসপাতালের আইসিইউতে চিকিৎসাধীন রয়েছেন। নিহত কহেল মুন্সীর মেয়ে রৌশনারা বলেন, দিনেদুপুরে আমাদের পরিবারের ওপর হামলা করা হয়েছে।বিজ্ঞাপনআমি আমার বাবার হত্যাকারীদের ফাঁসি চাই।এ ব্যাপারে সিংগাইর থানার ওসি মো. জিয়ারুল ইসলাম বলেন, খবর পেয়ে আমি ঘটনাস্থলে গিয়েছিলাম। অভিযুক্তদের কাউকে পাওয়া যায়নি। মামলার প্রস্তুতি চলছে।",1,193.0,0.0,0.0
20044713,35,সিরাজগঞ্জে ৫০ লাখ টাকার হেরোইনসহ বাবা ও ছেলে আটক,"সিরাজগঞ্জ গোয়েন্দা পুলিশ (ডিবি) অভিযান চালিয়ে ৫০০ গ্রাম হেরোইনসহ বাবা ও ছেলেকে আটক করেছে
সিরাজগঞ্জ গোয়েন্দা পুলিশ (ডিবি) অভিযান চালিয়ে ৫০০ গ্রাম হেরোইনসহ বাবা ও ছেলেকে আটক করেছে। আটককৃত হেরোইনের বর্তমান বাজার মূল্য প্রায় ৫০ লাখ টাকা।গতকাল সকালে সিরাজগঞ্জ গোয়েন্দা পুলিশের ভারপ্রাপ্ত কর্মকর্তা (ওসি) মো. জুলহাজ উদ্দীন এক সংবাদ বিজ্ঞপ্তিতে এ তথ্য জানিয়েছেন। আটককৃতরা হলেন- রাজশাহী জেলার গোদাগাড়ী থানার ভাটোপাড়া ইউনিয়নের সাহাব্দিপুর গ্রামের মৃত আমির হোসেনের ছেলে মো. রফিকুল ইসলাম (৫২) ও তার ছেলে মো. মমিনুল ইসলাম (২৭)। ডিবির ওসি জুলহাজ উদ্দীন সংবাদ বিজ্ঞপ্তিতে জানান, পুলিশ সুপার মো. আরিফুর রহমান মণ্ডলের তথ্য ও দিক নির্দেশনায় গত রোববার সন্ধ্যায় সদর উপজেলার সয়দাবাদ ইউনিয়নের কড্ডার মোড় এলাকায় সিরাজগঞ্জ-কড্ডা আঞ্চলিক সড়কের ওপর মাদকবিরোধী অভিযান চালানো হয়। অভিযানে সন্দেহজনকভাবে ঘোরাফেরা করা অবস্থায় রফিকুল ও মমিনুলকে আটক করা হয়। পরে তাদের শরীর তল্লাশি চালিয়ে ৫০০ গ্রাম হেরোইন জব্দ করা হয়।তিনি আরও বলেন, আটক রফিকুল ইসলাম ও মমিনুল ইসলামের নামে একটি করে মাদক মামলা আদালতে বিচারাধীন আছে। তাদের বিরুদ্ধে মামলা দায়েরের পর আদালতের মাধ্যমে কারাগারে পাঠানোর প্রস্তুতি চলছে।",1,193.0,0.0,0.0
20044725,47,সরাইলে ১৫৪ অবৈধ সংযোগ বিচ্ছিন্ন,"ব্রাহ্মণবাড়িয়ার সরাইলে ২ দিনের অভিযানে মোট ১৫৪ জন গ্রাহকের অবৈধ গ্যাস সংযোগ বিচ্ছিন্ন করেছেন বাখরাবাদ গ্যাস কর্তৃপক্ষ
ব্রাহ্মণবাড়িয়ার সরাইলে ২ দিনের অভিযানে মোট ১৫৪ জন গ্রাহকের অবৈধ গ্যাস সংযোগ বিচ্ছিন্ন করেছেন বাখরাবাদ গ্যাস কর্তৃপক্ষ। মাটির নিচ থেকে উদ্ধার করেছেন ৫ হাজার ২৫০ ফুট পাইপ। সদরের পশ্চিম কুট্টাপাড়া, দর্জিপাড়া, হালুয়াপাড়া, দক্ষিণ আরিফাইল এলাকায় নির্বাহী ম্যাজিস্ট্রেট ও সহকারী কমিশনার (ভূমি) নাছরিন সুলতানা অভিযান পরিচালনা করেন। এ সময় তার সঙ্গে ছিলেন বাখরাবাদ গ্যাস কর্তৃপক্ষের প্রতিনিধি, জেলা ও সরাইল থানার পুলিশ সদস্যরা। জানা যায়, বাখরাবাদ গ্যাস ডিস্ট্রিবিউশন লিমিটেড কর্তৃপক্ষের সহযোগিতায় নিয়মিত অভিযানের অংশ হিসেবে গতকাল সকালে সরাইল সদরের পশ্চিম কুট্টাপাড়া ও দর্জিপাড়া এলাকায় অভিযান চালোনো হয়।অভিযানকালে মোট ৮৫ জন গ্রাহকের অবৈধ সংযোগ বিচ্ছিন্ন করা হয়েছে। মাটির নিচ থেকে ওই গ্যাস সরবরাহের কাজে ব্যবহৃত ৩৭০০ ফুট পাইপ উদ্ধার করা হয়েছে। এর আগে গত ৬ই মার্চ বুধবার বিকালে সরাইল সদরের হালুয়াপাড়া ও দক্ষিণ আরিফাইল এলাকায় অভিযান চালিয়ে ৬৯টি অবৈধ সংযোগ বিচ্ছিন্ন করে ১৫৫০ ফুট পাইপ উদ্ধার করা হয়েছে। উভয় অভিযান পরিচালনা করেন নাছরিন সুলতানা। অভিযানে সহযোগিতা করেছেন বাখরাবাদ গ্যাস ডিস্ট্রিবিউশন কোম্পানি লিমিটেডের প্রতিনিধি, জেলা ও সরাইল থানার পুলিশ সদস্যরা। নির্বাহী ম্যাজিস্ট্রেট নাছরিন সুলতানা বলেন, অবৈধ পন্থায় জাতীয় সম্পদ চুরি করে দেশের ক্ষতি করা হচ্ছে।বিজ্ঞাপনবৈধ গ্রাহকদের কষ্ট দেয়া হচ্ছে। এসব কাজের সঙ্গে শুধু গ্রাহক নয় কতিপয় ঠিকাদারও জড়িত রয়েছেন। এ ধরনের অভিযান অব্যাহত থাকবে।",1,193.0,0.0,0.0
20044724,46,নিসচা মৌলভীবাজার জেলা কমিটির অনুমোদন,"নিরাপদ সড়ক চাই (নিসচা) মৌলভীবাজার জেলা শাখার আহ্বায়ক কমিটি গঠন করা হয়েছে
নিরাপদ সড়ক চাই (নিসচা) মৌলভীবাজার জেলা শাখার আহ্বায়ক কমিটি গঠন করা হয়েছে। ১০ই মার্চ সংগঠনটির প্রতিষ্ঠাতা চেয়ারম্যান ইলিয়াস কাঞ্চন ও মহাসচিব এসএম আজাদ হোসেনের যৌথ স্বাক্ষরিত অনুমোদন কপি মৌলভীবাজার জেলা শাখার নবগঠিত কমিটির আহ্বায়ক রোটারিয়ান এএইচএম সাহাব উদ্দিন আহমেদ ও সদস্য সচিব তরুণ সংগঠক ও ব্যাংকার চৌধুরী মোহাম্মদ মেরাজের হাতে তোলে দেন। ২৩ সদস্যবিশিষ্ট কমিটির অন্যান্য সদস্যরা হলেন- যুগ্ম আহ্বায়ক সৈয়দা জেরিন আক্তার, শেখ মাহমুদুর রহমান, সদস্যরা হলেন- মাওলানা মকবুল হোসাইন খান, নৌশাদ আহমদ, একেএম আকলু, তাজুল ইসলাম চৌধুরী, কামাল হোসেন চৌধুরী, এসএম কামরুজ্জামান সৈকত, তানিম আহমেদ, মিনহাজ আহমেদ মুন্না, আয়েশা শাহনাজ, শ্যামলী রাণী চন্দ, কামরুল হাসান, মামুনুর রহমান চৌধুরী, আজিজুর রহমান রুমেন, সৈয়দ তফজ্জল হোসেন, সোহেল আহমদ, সাবিকুন নাহার চৌধুরী, বজলুল হুদা শাপলু, রহিমা বেগম তোফায়েল আহমেদ প্রমুখ।",1,193.0,0.0,0.0
20044723,45,সিংড়ায় ট্রাক-ভ্যানের সংঘর্ষে নিহত ৩,"নাটোরের সিংড়ার সুকাশ ইউনিয়নের দুর্গাপুর বাজারে ট্রাক ও অটো ভ্যান চালকসহ সংঘর্ষে ৩ জন নিহত হয়েছে
নাটোরের সিংড়ার সুকাশ ইউনিয়নের দুর্গাপুর বাজারে ট্রাক ও অটো ভ্যান চালকসহ সংঘর্ষে ৩ জন নিহত হয়েছে। ট্রাক চাপায় ঘটনাস্থলেই তারা মারা যায়। আহত আরও একজনকে হাসপাতালে ভর্তি করা হয়েছে। স্থানীয়রা জানায়, গতকাল বেলা সোয়া ১১টার দিকে বগুড়া জেলার রানীহাট হতে সিংড়া থানার বামিহাল বাজারের দিকে জরুরি খাদ্য সরবরাহের কাজে নিয়োজিত বিশ্বাস পোল্ট্রি এন্ড ফিস ফিডস লি. কেবিসি এগ্রো প্রোডাক্ট প্রাইভেট লি. এর একটি ট্রাক যাওয়ার সময় জয়কুড়ি হতে দুর্গাপুর বাজারে আসা অটোভ্যানকে চাপা দিলে চালকসহ আরও দুইজনের ঘটনাস্থলে মৃত্যু হয়। নিহতরা হলেন উপজেলার বনকুড়ইল ভবানীপাড়া। গ্রামের আব্দুল মমিনের ছেলে মো. ইমরান (২৪) ও মো. রাব্বি (১৫) এবং একই গ্রামের আব্দুস সাত্তারের স্ত্রী মোছা. হোসনে আরা বেগম। ঘাতক ট্রাকটি অটোভ্যানকে চাপা দিয়ে দ্রুতগতিতে পালানোর চেষ্টাকালে বামিহাল বাজারে ওই ট্রাকটিকে চালক-হেলপারসহ আটক করেছে স্থানীয় জনগণ। এ ছাড়া একই কোম্পানির আরও ৩টি ট্রাক দুর্গাপুর বাজারে আটকে রেখেছে স্থানীয়রা। ঘটনাস্থলে পরিদর্শন করেছে পুলিশ।",1,193.0,0.0,0.0
20044721,43,আইনশৃঙ্খলা কমিটির সভায় ক্ষোভ,"রোববার বিকালে ঝিনাইদহ জেলা প্রশাসকের সম্মেলন কক্ষে আইন-শৃঙ্খলা কমিটির সভায় ঝিনাইদহের সিও এনজিও’র বিরুদ্ধে ব্লাঙ্ক চেক নিয়ে চাকরি ও ঋণ প্রদানের বিষয় নিয়ে ক্ষোভ প্রকাশ করেছেন সভায় অংশগ্রহণকারী রাজনৈতিক নেতা, জনপ্রতিনিধি, সুশীল সমাজ ও গণমাধ্যমকর্মীরা। সভার সভাপতি জেলা প্রশাসক এসএম রফিকুল ইসলাম ভুক্তভোগী কারও অভিযোগ থাকলে তার প্রমাণসহ অভিযোগ দিলে তদন্ত করে ব্যবস্থা গ্রহণের আশ্বাস দেন। সভায় ঝিনাইদহের বেসরকারি সংস্থা সিও ( SEHEO) সহ বিভিন্ন এনজিও’র অনিয়মের বিরুদ্ধে অভিযোগ তুলে বক্তব্য দেন সাবেক পৌর মেয়র ও জেলা আওয়ামী লীগের সাধারণ সম্পাদক সাইদুল করিম মিন্টু, ঝিনাইদহ প্রেস ক্লাবের সভাপতি এম রায়হান ও বিটিভি’র জেলা প্রতিনিধি পিন্টু লাল দত্ত। তারা অভিযোগ করেন, এনজিওগুলো তাদের খ্যাতির আড়ালে ভয়ঙ্কর কর্মী নির্যাতন ও অর্থ লগ্নিকারী প্রতিষ্ঠানের সঙ্গে প্রতারণার করে যাচ্ছে। বিশেষ করে সিও এনজিওতে চাকরির দেয়ার সময় জমা রাখা ব্ল্যাঙ্ক চেক পরবর্তীতে ইচ্ছামতো ব্ল্যাঙ্ক চেকে টাকার অংক বসিয়ে করছেন চেক ডিজ অনারের মামলা। ঝিনাইদহসহ আশপাশের জেলার বিভিন্ন আদালতে সিও এনজিও’র দায়েরকৃত এমন সহস্রাধিক মামলা বিচারাধীন আছে। এ সব মামলায় বেশির ভাগই আসামি নারী ঋণগ্রহীতা ও পুরুষ চাকরিজীবী।
তথ্য নিয়ে জানা গেছে, ঝিনাইদহ শহরের চাকলাপাড়ার বাণিজ্যিক এলাকায় কয়েক কোটি টাকা ব্যয়ে নির্মাণ করেছে সুউচ্চ ১০তলা ভবন। সুউচ্চ ভবন নির্মাণ করে রীতিমতো তাক লাগিয়ে দিয়েছেন একসময় হাটে হাটে রাস্তায় বসে কাঁচা তরকারি বিক্রেতা সামছুল আলম। অভিযোগ উঠেছে সিও সামছুলের ব্যবসা মুলত (ডেবিট-ক্রেডিট) বা সুদ নিয়ে। ঋণ দিয়ে উচ্চহারে তিনি সুদ আদায় করেন।বিজ্ঞাপনসুদের টাকা পরিশোধ করতে না পারলেই ঋণ দেয়ার সময় জমা রাখা ব্ল্যাঙ্ক চেক ও তিনশ’ টাকার ননজুডিশিয়াল স্ট্যাম্পের বুনিয়াদে আদালতে ঋণ গ্রহীতাদের বিরুদ্ধে কয়েক গুণ বেশি টাকা বসিয়ে মামলা করেন। এ ভাবে তিনি হাজারো ঋণ গ্রহীতাকে পথে বসিয়েছেন এবং অনেকেই তাদের নির্যাতন ও বাড়িতে গিয়ে চরম অত্যাচারে অতিষ্ঠ হয়ে বিষ খেয়ে ও গলায় ফাঁস নিয়ে আত্মহত্যা করতে বাধ্য হয়েছেন। সিও’র দায়ের করা মামলার আসামিদের সঙ্গে কথা বলে জানা গেছে, তারা সবাই এক সময় সিও’তে চাকরি করতেন। চাকরিতে যোগদানের সময়, ১৫ থেকে ৩০ হাজার টাকা জামানত, ব্ল্যাঙ্ক চেক জমা ও ননজুডিশিয়াল ট্যাম্পে চুক্তি করতে হয়। চাকরি ছাড়ার সময় গ্র্যাচুয়িটি ও অন্যান্য ফান্ডের টাকা চাইতে গেলে কপালে জোটে আর্থিক অনিয়মের মামলা। চুয়াডাঙ্গার জীবননগর উপজেলার উমাপুর (নতুনপাড়া) গ্রামের জামাত আলীর ছেলে বিপ্লব হোসেন, ঝিনাইদহ সদর উপজেলার গান্না ইউনিয়নের মাধবপুর গ্রামের রবিউল ইসলামের ছেলে সেলিম রেজা, হরিণাকুণ্ডু উপজেলার পারফলসি গ্রামের মৃত আক্কাস আলীর ছেলে মতিয়ার রহমান, ঝিনাইদহ সদর উপজেলার নাথকুণ্ডু গ্রামের বাহাদুর শেখের মেয়ে চামেলী আক্তার সীমা, কালীগঞ্জ উপজেলার বালিয়াডাঙ্গা গ্রামের আমির হোসেনের ছেলে মামুনসহ অসংখ্য কর্মী জামানতের টাকা, জমা রাখা ব্যাংক চেক ফেরত চেয়ে মামলায় জড়িয়ে সর্বস্বান্ত হয়ে গেছেন। মেহেরপুর সদর উপজেলার আমদহ গ্রামের আব্দুর রহমানের ছেলে আমিরুল ইসলাম জানান, তিনি বাদি হয়ে মেহেরপুর সিনিয়র জুডিশিয়াল আদালতে সিও’র মালিক সামছুলের বিরুদ্ধে প্রতারণার মামলা করেন। বর্তমানে মেহেরপুর সদর সিনিয়র জুডিশিয়াল আদালতের মামলায় (সিআর ১৩২/২২) সিও’র নির্বাহী পরিচালক সামছুল আলমের নামে গ্রেপ্তারি পরোয়ানা জারি রয়েছে। কিন্তু পুলিশ তাকে গ্রেপ্তার করে না। এদিকে, সিও’র পক্ষ থেকে আমিরুল ইসলামের নামে ঝিনাইদহে আদালতে চাকরির সময় জমা নেয়া চেক, ননজুডিশিয়াল স্ট্যাম্প দিয়ে আর্থিক অনিয়মের অভিযোগ এনে মামলা দায়ের করেছে। সেই মামলায় ঝিনাইদহের আদালত বিবাদি আমিরুল ইসলামের পক্ষে রায় দিলে সিও সামছুল উচ্চ আদালতে আপিল করেন। উচ্চ আদালতে আমিরুল ইসলামের স্বাক্ষর জালিয়াতি করে পচ্ছন্দমতো উকিল নিয়োগ করে সামছুল আলম ধরা খেয়েছেন। আমিরুল ইসলাম বলেন, আমি সিওতে ব্রাঞ্চ মানেজার পদে চাকরি করতাম। চাকরিতে ইস্তফা দিয়ে আমার জামানত, ব্ল্যাঙ্ক চেক, ননজুডিশিয়াল স্ট্যাম্প ও সার্টিফিকেট ফেরত চাইলে উল্টো আর্থিক অনিয়মের অভিযোগ দিয়ে আমার বিরুদ্ধে মামলা করেন। সেই মামলায় আমি নির্দোষ বলে প্রমাণিত হয়েছি। গাইবান্ধা জেলার পলাশবাড়ী থানার সুইগ্রামের মতিয়ার রহমানের ছেলে এবিএম মাহবুবুর রশিদ জানান, তিনি সিও’তে ব্রাঞ্চ ম্যানেজার পদে চাকরি করতেন। ২০২৩ সালের ২৯ আগস্ট রাত তিনটার দিকে সিও হেড অফিস থেকে বাড়িতে কল দিয়ে বলা হয় মাহবুবুর রশিদ ব্যাপক আর্থিক অনিয়ম করেছেন। পরিবারকে বলা হয় অনিয়মের টাকা দিয়ে তাকে নিয়ে যেতে। মাহবুবুর রশিদের ছেলে মারুফ হাসান বলেন, ওইদিন বিকাল ৫ টার দিকে আমার পিতাকে সিও’র হেড অফিসে আটকে রেখে নির্যাতন করা হয় এবং পরে আমার পিতার নামে ২৯ লাখ টাকার মামলা করেন সিও সামছুল। জানা গেছে, প্রতিমাসে কর্মী নিয়োগের বিজ্ঞাপন প্রকাশ করে সিও এনজিও। নতুন কর্মী যোগ দিলে তার বেতন দেয়া লাগে কম এবং যোগদানের আগে নতুন কর্মীকে কয়েক দফায় প্রশিক্ষণ নিতে হয়। সেই প্রশিক্ষণ নিতেও সিও’র ফান্ডে জমা দিতে হয় টাকা। সব মিলিয়ে নতুন নিয়োগ মানেই আরেকটি রমরমা ব্যবসা। অভিযোগ উঠেছে সিও’র নির্বাহী পরিচালক সামছুল আলম বিভিন্ন রাজনৈতিক ক্ষমতাধর প্রভাবশালী ব্যক্তি ও সরকারি/বেসরকারি অফিসের বড়কর্তাদের সঙ্গে বৈধ/অবৈধ সম্পর্ক রেখে চলায় তার বিরুদ্ধে অভিযোগ দিয়ে কোনো লাভ হয় না। যে কারণে তিনি ধরাকে সরাজ্ঞান করে চলেন ঝিনাইদহে। এ বিষয়ে সোমবার বিকালে সিও এনজিও’র নির্বাহী পরিচালক সামছুল আলমের বক্তব্য জানতে তার মোবাইলে ফোন করা হলে তিনি ঢাকার মিটিংয়ে আছেন জানিয়ে ফোন কেটে দেন। ঝিনাইদহ শহর সমাজসেবা কর্মকর্তা আফাজ উদ্দীন জানান, কোনো এনজিও ব্ল্যাঙ্ক চেক নিয়ে ঋণ বা চাকরি প্রদানের এখতিয়ার রাখে না, এটা সম্পূর্র্ণ অবৈধ। কেউ যদি এটা করে তবে তার বিরুদ্ধে সমাজসেবা অধিদপ্তরের নিয়ম বা আইনানুযায়ী ব্যবস্থা গ্রহণ করা হবে। ঝিনাইদহ জেলা প্রশাসক এসএম রফিকুল ইসলাম জানান, আইনশৃঙ্খলা সভায় সিও সহ বিভিন্ন এনজিও’র অসঙ্গতি নিয়ে অভিযোগ উঠেছে। বিষয়টি খতিয়ে দেখছে জেলা প্রশাসন। তিনি বলেন, সরাসরি সিও এনজিওকে নিয়ে তথ্যসহ কোনো অভিযোগ পেলে সেটি তদন্ত করা হবে এবং প্রমাণ মিললে প্রয়োজনীয় ব্যবস্থা গ্রহণ করা হবে।",1,193.0,0.0,0.0
20044720,42,মাঠে নামছেন আওয়ামী লীগের কেন্দ্রীয় নেতারা,"কোন্দল আর গ্রুপিংয়ে জর্জরিত তৃণমূল আওয়ামী লীগ
কোন্দল আর গ্রুপিংয়ে জর্জরিত তৃণমূল আওয়ামী লীগ। বিশেষ করে জাতীয় নির্বাচনে প্রার্থী উন্মুক্ত করে দেয়ার পর পরিস্থিতি জটিল হয়েছে। বিষয়টি ভাবিয়ে তুলেছে আওয়ামী লীগের নীতি নির্ধারকদের। তারা বলছেন, এলাকায় নিজের কর্তৃত্ব ও দখলদারিত্ব ধরে রাখার মানসিকতার কারণে তৃণমূল পর্যায়ে দলের চেইন অব কমান্ড হুমকির মুখে। দলীয় কোনো কর্মসূচি এক এলাকায় একেক নেতা ভিন্নভাবে পালন করছেন। এ ধরনের শত শত অভিযোগ আসছে। অর্থাৎ যে যার মতো দলকে পরিচালনা করছেন। এ প্রসঙ্গে আওয়ামী লীগের যুগ্ম সাধারণ সম্পাদক আ ফ ম বাহাউদ্দিন নাছিম মানবজমিনকে বলেন, এ ধরনের পরিস্থিতি শক্তভাবে মোকাবিলা করতে না পারলে দলেরই বেশি ক্ষতি হবে। আর আওয়ামী লীগের ক্ষতি মানে দেশের ক্ষতি হওয়া। সাধারণ মানুষের ক্ষতি হওয়া।বিজ্ঞাপনতিনি বলেন, এজন্য আমাদের সম্মিলিতভাবে পদক্ষেপ নেয়া প্রয়োজন। শুধু শীর্ষ পর্যায়ের তৎপরতায় এ কোন্দল মিটবে বলে মনে করি না। তৃণমূল নেতাদেরও এক্ষেত্রে গুরুত্বপূর্ণ ভূমিকা পালন করতে হবে। সবমিলিয়ে পরিস্থিতি পর্যবেক্ষণ করে আওয়ামী লীগের যে সমস্ত প্রেসিডিয়াম সদস্য এবং কেন্দ্রীয় নেতৃবৃন্দ এবার মন্ত্রিসভায় জায়গা পাননি, তাদেরকে সংগঠন গোছানোর দায়িত্ব দেয়া হচ্ছে। দলের অন্তর্কলহ দূর করা, দলের মধ্যে বিভক্তি কোন্দল ঠেকানো এবং দলকে শৃঙ্খলায় আনার জন্য এসব নেতাদের বিশেষ নির্দেশনা দিয়ে মাঠে নামানো হচ্ছে। তারা জেলায় জেলায় সফর করবেন। প্রয়োজনে জেলা, উপজেলা নেতাদের ঢাকায় তলব করবেন। দেশের রাজনৈতিক পরিস্থিতি যেকেনো সময় যেকোনো কিছু হতে পারে এই সম্ভাবনাকে মাথায় রেখে দলকে সুসংগঠিত করে রাখাই হচ্ছে দলটির মূল লক্ষ্য। আওয়ামী লীগ মনে করছে সামনের দিনগুলোতে সাংগঠনিক বিরোধ আরও বাড়বে। বিশেষ করে কুমিল্লা এবং ময়মনসিংহ সিটি করপোরেশনের নির্বাচনের অভিজ্ঞতা থেকে আওয়ামী লীগের মধ্যে একটি স্পষ্ট ধারণা তৈরি হয়েছে যে, দলের ভিতর বিশৃঙ্খল অবস্থা এবং কোন্দল তীব্র আকার ধারণ করেছে। সামনের দিনগুলোতে যখন বিরোধী দল আন্দোলন করবে তখন এই কোন্দল যদি বন্ধ না করা যায় তাহলে তা বড় ধরনের সংকট সৃষ্টি করবে। উপজেলা নির্বাচন নিয়েও আওয়ামী লীগের ভেতর এরইমধ্যে একাধিক বিভাজন লক্ষ্য করা যাচ্ছে। যারা আওয়ামী লীগের টিকিটে এমপি হয়েছেন তারা উপজেলা নির্বাচনে তাদের কর্তৃত্ব অব্যাহত রাখার জন্য পছন্দের প্রার্থী দিচ্ছেন। অন্যদিকে যারা আওয়ামী লীগের টিকিটে এমপি হতে পারেনি, স্বতন্ত্রদের কাছে পরাজিত হয়েছেন তারা এখন নিজেদের হারানো অবস্থান পুনরুদ্ধারের জন্য উপজেলা নির্বাচনকে বেছে নিয়েছেন। অন্যদিকে স্বতন্ত্র প্রার্থীরা আওয়ামী লীগে তাদের কর্তৃত্ব প্রতিষ্ঠার জন্য উপজেলা নির্বাচনে প্রার্থী দিচ্ছেন। সবকিছু মিলিয়ে আওয়ামী লীগের মধ্যে চেইন অব কমান্ড দুর্বল হয়ে পড়েছে। এ ছাড়া আওয়ামী লীগের যে অঙ্গ-সহযোগী সংগঠন আছে তারাও এখন ক্রমশ বিভক্ত হয়ে পড়ছে। দলীয় এমপিদের পক্ষে, পরাজিত স্বতন্ত্রদের পক্ষে ইত্যাদি নানা ভাগ উপভাগে আওয়ামী লীগ এখন বিভক্ত। আওয়ামী লীগের একাধিক নেতা বলছেন, সামনে আন্দোলন শুধু নয়, উপজেলা নির্বাচনেও যদি এই ধরনের কোন্দল অব্যাহত থাকে তাহলে জামায়াত এবং বিএনপি ঘরনায় স্বতন্ত্র প্রার্থীরা নির্বাচনে বড় ধরনের সুবিধা নেবে এবং চমক দেখাতে পারেন। এজন্য আওয়ামী লীগকে কোন্দল কমাতেই হবে। কিন্তু ৭ই জানুয়ারি নির্বাচনের পর থেকে সারা দেশে আওয়ামী লীগের ভিতর বিভক্তি, বিভাজন এবং সহিংসতায় রূপ নিয়েছে। আর এ কারণেই আওয়ামী লীগ সভাপতি সাংগঠনিক বিষয়টিকে বিশেষ গুরুত্ব দিচ্ছেন। দলের সভানেত্রী শেখ হাসিনা ঐক্যের আহ্বান জানিয়ে নেতাদের অবিলম্বে জেলা, উপজেলা ও সিটি ইউনিট জুড়ে কাউন্সিল করার আহ্বান জানিয়েছেন। পাশাপাশি যাদের কমিটির মেয়াদ শেষ হয়ে গেছে, তাদের নিয়েও কাউন্সিল করার নির্দেশ দিয়েছেন তিনি। কাউন্সিল হলেও পূর্ণাঙ্গ কমিটি হয়নি, এমন এলাকাগুলোতে পূর্ণাঙ্গ কমিটি গঠনের নির্দেশ দিয়েছেন দলের সভাপতি। এসবের উদ্দেশ্য হলো- দলকে তৃণমূল পর্যায়ে পুনর্গঠন করা ও সাংগঠনিক কার্যক্রম পুনরুজ্জীবিত করার বিষয়টি নিশ্চিত করা। সম্প্রতি রাজধানীর বঙ্গবন্ধু এভিনিউয়ে আওয়ামী লীগের কেন্দ্রীয় কার্যালয়ে এক যৌথসভায় ৮টি বিভাগের দায়িত্বে থাকা দলের যুগ্ম সাধারণ সম্পাদক ও সাংগঠনিক সম্পাদকদের এসব সিদ্ধান্ত জানানো হয়। বৈঠকে আওয়ামী লীগের সাধারণ সম্পাদক ওবায়দুল কাদের দলের অভ্যন্তরীণ কোন্দল নিরসনের প্রয়োজনীয়তার ওপর জোর দেন এবং আওয়ামী লীগের বিভিন্ন ইউনিট ও সহযোগী সংগঠনের জন্য কাউন্সিল করার নির্দেশ দেন। সংশ্লিষ্টরা জানান, দলের যে ৮ জন সাংগঠনিক সম্পাদক রয়েছেন, সেই ৮ জন সাংগঠনিক সম্পাদককে ৮টি বিভাগের দায়িত্ব দেয়া হয়েছে। এই সাংগঠনিক সম্পাদকদের কাউকেই মন্ত্রী করা হয়নি। আওয়ামী লীগ এখন যে সংগঠন পুনর্গঠন এবং দলের বিভক্তি বিভাজন দূর করার উদ্যোগ গ্রহণ করেছে, সেই উদ্যোগে এই ৮ জন সাংগঠনিক সম্পাদককে মূল দায়িত্ব দেয়া হচ্ছে। তারা সাংগঠনিক শৃঙ্খলা ফিরিয়ে আনার জন্য কাজ করবেন। সাংগঠনিক সম্পাদকদেরকে তদারকি করার জন্য বা সাংগঠনিক সম্পাদকদের সার্বক্ষণিকভাবে পরামর্শ, উপদেশ এবং নির্দেশনা দেয়ার জন্য দুইজন যুগ্ম সাধারণ সম্পাদককে সার্বক্ষণিক দায়িত্ব দেয়া হচ্ছে। এরা হলেন- যুগ্ম সাধারণ সম্পাদক মাহবুব উল আলম হানিফ এবং বাহাউদ্দিন নাছিম। এই দুজনই মন্ত্রিসভায় অন্তর্ভুক্ত নন। তারা এখন সার্বক্ষণিকভাবে সাংগঠনিক বিষয়গুলোকে দেখবে। সংঘর্ষ, গোলাগুলি ও হত্যাকাণ্ডের মতো ঘটনা নিয়ে জানুয়ারির জাতীয় নির্বাচনের পর থেকে অভ্যন্তরীণ কোন্দল চলছে ক্ষমতাসীন আওয়ামী লীগের মধ্যে। দলের নেতাকর্মীদের স্বতন্ত্র প্রার্থী হিসেবে নির্বাচনে অংশ নেয়ার অনুমতি দেয়ার পর থেকেই এই কোন্দল শুরু হয়। হিউম্যান রাইটস সাপোর্ট সোসাইটির এক প্রতিবেদনে বলা হয়েছে, ৭ থেকে ১৭ই জানুয়ারি পর্যন্ত অন্তত ৩৯টি জেলায় আওয়ামী লীগ নেতাকর্মীদের মধ্যকার সংঘর্ষে অন্তত ৫ জন নিহত, ৬০ জন গুলিবিদ্ধ ও ৪৫০ জনের বেশি আহত হয়েছেন। ক্ষমতাসীন দলের জেলা পর্যায়ে ৭৮টি সাংগঠনিক ও উপজেলা পর্যায়ে ৪৯৫টি ইউনিট। সময়মতো কাউন্সিল না হওয়ায় ৩০টিরও বেশি জেলা ইউনিটের মেয়াদ শেষ হয়ে গেছে, যেখানে ২৭টি জেলা ও শহর পর্যায়ের ইউনিটে অভ্যন্তরীণ কোন্দল অব্যাহত রয়েছে। জেলা পর্যায়ের ১৮টি ইউনিটে কাউন্সিল হওয়ার পরেও এখনো পূর্ণাঙ্গ কমিটি দেয়া হয়নি।",1,193.0,0.0,0.0
20044719,41,রহস্যের আবর্তে ৫ হত্যা,"একের পর এক হত্যার শিকার হচ্ছেন বিভিন্ন জেলার বিএনপি নেতারা। এসব হত্যা রহস্যে ঘেরা। গত এক মাসে ৫ জন নেতাকে হত্যা করা হয়েছে। এরমধ্যে এক সপ্তাহের ব্যবধানে দু’জন নেতা হত্যার শিকার হয়েছেন। কারও লাশ পাওয়া গেছে বাড়ির পাশের ধানক্ষেতে, কারও বস্তাবন্দি লাশ উদ্ধার হয়েছে বাড়ির পাশের হাওর থেকে, কারও লাশ উদ্ধার হয়েছে নদী থেকে। কাউকে আবার হত্যা করা হয়েছে পিটিয়ে। এসব হত্যাকাণ্ডের ঘটনায় মামলা হলেও গ্রেপ্তার হয়নি কোনো আসামি। উদ্‌ঘাটন হয়নি হত্যার কোনো ক্লু। এতে বিএনপি নেতাদের মধ্যে আতঙ্ক বিরাজ করছে। বিএনপি’র তরফ থেকে অভিযোগ করা হয়েছে, বিরোধী দলের নেতাদের মধ্যে ভীতি ছড়াতেই রাষ্ট্রীয় মদতেই এসব হত্যাকাণ্ড ঘটানো হচ্ছে।
গতকাল সকালে লালমনিরহাট সদর উপজেলার খুনিয়াগাছ ইউনিয়ন স্বেচ্ছাসেবক দলের সভাপতি ফেরদৌস আলমের লাশ বাড়ির পাশের ধানক্ষেত থেকে উদ্ধার করেছে পুলিশ।বিজ্ঞাপনতার শরীরে আঘাতের চিহ্ন রয়েছে। নিহত ফেরদৌস খুনিয়াগাছ ইউনিয়নের কালমাটি গ্রামের মৃত নুরুল ইসলামের পুত্র। স্বজনরা জানান, ফেরদৌস রোববার দুপুর ২টায় দলীয় কর্মসূচিতে অংশ নেয়ার কথা বলে বাড়ি থেকে বের হয়ে লালমনিরহাট শহরের মিশন মোড়ে যান। দুপুর ২টার পর তার মোবাইল ফোন বন্ধ পাওয়া যায়। গতকাল সকালে মহেন্দ্রনগরের নিজপাড়া গ্রামের একটি ধানক্ষেতে তার লাশ দেখতে পেয়ে গ্রামবাসী পুলিশকে খবর দেন। পুলিশ এসে লাশ উদ্ধার করে থানায় নিয়ে যায়। ঘটনাস্থলে পুলিশ মোবাইল ফোন, মোটরসাইকেলের চাবি উদ্ধার করে।নিহতের ভাই সাইদুল ইসলাম জানান, এটি হত্যাকাণ্ড। হত্যাকারীদের দ্রুত গ্রেপ্তারের দাবি জানান তিনি। খুনিয়াগাছ ইউপি চেয়ারম্যান খায়রুজ্জামান বাদল জানান, হত্যার সঙ্গে জড়িত আসামিদের দ্রুত গ্রেপ্তার করতে হবে। এদিকে স্বেচ্ছাসেবক দলের সভাপতি খুনের ঘটনায় জেলা বিএনপি নেতাকর্মীদের মাঝে ক্ষোভ বিরাজ করছে। জেলা বিএনপি’র সাধারণ সম্পাদক হাফিজুর রহমান বাবলা জানান, পরিকল্পিতভাবে খুন করা হয়েছে স্বেচ্ছাসেবক দলের নেতাকে।
এর আগে গত ২রা মার্চ শনিবার বিকালে হবিগঞ্জের বাহুবলে ছাত্রদল নেতা সাইফুল ইসলামের বস্তাবন্দি লাশ উদ্ধার করা হয়। নিহত ছাত্রদল নেতা সাইফুল বাহুবল আলীফ সোবহান কলেজের ছাত্র। তিনি বাহুবলের সাতকাঁপন ইউনিয়ন ছাত্রদলের সাধারণ সম্পাদক ছিলেন। তিনি রসুলপুর গ্রামের আব্দুল মালেকের ছেলে। সাইফুলের স্বজনরা জানান, সাইফুলকে হত্যার পর লাশ বস্তায় ভরে হাওরে ফেলে দেয় দুর্বৃত্তরা। কয়েকদিন পর লাশ ফুলে উঠে। সদর উপজেলার পইল ইউনিয়নের গাতাবর হাওর থেকে তার বস্তাবন্দি লাশ উদ্ধার করা হয়। এ সময় তার গলায় রশি পেঁচানো ছিল। সাইফুলের সঙ্গে কারও কোনো শত্রুতা ছিল না। এ ঘটনায় হত্যা মামলা করা হয়। কিন্তু এখনো কোনো আসামি গ্রেপ্তার হয়নি। হবিগঞ্জ জেলা ছাত্রদল সভাপতি রাজীব আহমদ রিংগন জানান, সাইফুল দলের জন্য নিবেদিতপ্রাণ ছিল। তাকে কেন হত্যা করা হয়েছে এর কোনো কারণ খুঁজে পাচ্ছি না। এ হত্যার সুষ্ঠু বিচার দাবি করেন তিনি। এদিকে ২৫শে ফেব্রুয়ারি সিরাজগঞ্জের চৌহালী উপজেলার যমুনা নদী থেকে বিএনপি নেতা নিজাম উদ্দিনের মরদেহ উদ্ধার করা হয়। তিনি উপজেলা বিএনপি’র সাবেক সাংগঠনিক সম্পাদক ও কে কে জোতপাড়া দাখিল মাদ্রাসার সহকারী শিক্ষক ছিলেন। পরিবারের সদস্যরা দাবি করেছেন, তিনি হত্যাকাণ্ডের শিকার হতে পারেন। তবে পুলিশ জানিয়েছে, মাছ ধরতে গিয়ে পানিতে ডুবে তিনি মারা গেছেন।
ওদিকে ১৬ই ফেব্রুয়ারি চট্টগ্রামের রাউজানে মসজিদে জুমার নামাজ থেকে বের হওয়ার পর প্রবাসী বিএনপি নেতা মোহাম্মদ মুছা (৪৫)কে পিটিয়ে হত্যা করা হয়। নিহত স্থানীয় মৃত কবির আহমদের পুত্র। দুই সন্তানের জনক মুছা ওমান ওয়াইলজা শাখা বিএনপি’র সহ-সভাপতি ছিলেন। মুসা রাউজান বিএনপি’র রাজনীতিতে গিয়াস কাদের চৌধুরীর অনুসারী বলে পরিচিত। চারদলীয় জোট সরকার ক্ষমতা ছাড়ার পর তিনি মধ্যপ্রাচ্যের দেশ ওমানে চলে যান। এরপর থেকে স্থানীয় আওয়ামী লীগ নেতাকর্মীদের ভয়ে তিনি আর এলাকায় আসেননি। প্রত্যক্ষদর্শীরা জানান, মুছা অনেকটা গোপনে বাড়িতে আসেন। শুক্রবার দুপুরে বাড়ির মসজিদে জুমার নামাজ পড়তে গেলে স্থানীয় আওয়ামী লীগের কয়েকজন নেতাকর্মী তাকে দেখে ফেলেন। মুছা নামাজ পড়ে বের হতেই এক আওয়ামী লীগ নেতার নেতৃত্বে ১০-১২ জন যুবক তার ওপর হামলা করে এবং বেধড়ক পিটুনি দেয়। পিটুনি খেয়ে তিনি অজ্ঞান হয়ে পড়ে যান। পরবর্তীতে স্থানীয়রা তাকে উদ্ধার করে উপজেলা স্বাস্থ্য কমপ্লেক্সে নিয়ে গেলে ডাক্তার মৃত ঘোষণা করেন। এদিকে গত ১৫ই জানুয়ারি ময়মনসিংহের গফরগাঁওয়ে বিএনপি নেতা হোমিও চিকিৎসক মো. হারুন অর রশিদ (৪৮)কে কুপিয়ে হত্যা করা হয়। এদিকে নিহত হোমিও চিকিৎসক মো. হারুন অর রশিদ উপজেলার পাইথল ইউনিয়নের গোয়ালবর গ্রামের মৃত খোরশেদ আলীর ছেলে। তিনি পাইথল ইউনিয়ন বিএনপি’র যুগ্ম সাধারণ সম্পাদক বলে দাবি করেছেন ময়মনসিংহ দক্ষিণ জেলা ও পাগলা থানা বিএনপি’র যুগ্ম আহ্বায়ক আকতারুজ্জামান বাচ্চু। নিহতের ফুফাতো ভাই মো. আমিনুল ইসলাম বলেন, হারুর অর রশিদ এলাকার জনপ্রিয় হোমিও চিকিৎসক ছিলেন। তার সঙ্গে কারও কোনো শত্রুতা ছিল বলে আমার জানা নেই। তাকে হত্যা করায় উত্তেজিত জনতা ঘাতক রুবেলের বাড়িতে আগুন দিয়েছে।
এ বিষয়ে বিএনপি’র সিনিয়র যুগ্ম মহাসচিব রুহুল কবির রিজভী মানবজমিনকে বলেন, এটা সরকারের দমনপীড়নের একটি অংশ। এর আগেও সরকার এভাবে বিরোধী দলের নেতাদের গুম-খুন করেছে ভীতি ছড়ানো জন্য। যাতে বিরোধী দলের নেতারা সরকারের বিরুদ্ধে টু শব্দ করতে না পারে। তিনি আরও বলেন, দেশের প্রধান বিরোধী দল হলো বিএনপি। আর বিএনপি নেতাদের টার্গেট করেই গুপ্তহত্যা চলছে। রাষ্ট্রীয় মদতেই এটা চলছে।",1,193.0,0.0,0.0
20044718,40,দেশে সরকারের চেয়ে সিন্ডিকেট শক্তিশালী: জিএম কাদের,"বিরোধীদলীয় নেতা, জাতীয় পার্টির চেয়ারম্যান জিএম কাদের এমপি বলেছেন, দেশের বেশির ভাগ নিত্যপ্রয়োজনীয় পণ্য আমদানি নির্ভর
বিরোধীদলীয় নেতা, জাতীয় পার্টির চেয়ারম্যান জিএম কাদের এমপি বলেছেন, দেশের বেশির ভাগ নিত্যপ্রয়োজনীয় পণ্য আমদানি নির্ভর। সেই পণ্যগুলো কয়েকটি কোম্পানি আমদানি করে। তাই স্বাভাবিকভাবেই দেশে একটি সিন্ডিকেট রয়েছে। তারা ইচ্ছামতো পণ্যের দাম বাড়ায়। সরকারও সিন্ডিকেটের কাছে কিছুটা জিম্মি। সরকার চাইলেও তাদের নিয়ন্ত্রণ করতে পারবে না। তারা পণ্য আমদানি না করলে দেশের বাজারে পণ্যের অভাব হতে পারে। সেই হিসেবে মনে হচ্ছে দেশে সরকারের চেয়ে সিন্ডিকেট শক্তিশালী। গতকাল বিকালে রংপুরে চার দিনের সফরে এসে সার্কিট হাউজ প্রাঙ্গণে তিনি সাংবাদিকদের এসব কথা বলেন। জিএম কাদের বলেন, রমজানের আগেই বাজারে দ্রব্যমূল্যের ঊর্ধ্বগতি।বিজ্ঞাপনএমনিতে মানুষ কষ্টে আছে, অভাবে আছে। তাদের আয়ের চেয়ে খরচ বেশি হচ্ছে। সরকারের তরফ থেকে রমজানে দ্রব্যমূল্য নিয়ন্ত্রণের কথা বলা হলেও বাজার সরকারের নিয়ন্ত্রণে নেই। গোটা বাজার গুটি কয়েক ব্যবসায়ী নিয়ন্ত্রণ করছে। সেই সিন্ডিকেট থেকে বেরিয়ে আসতে না পারলে জনগণের মুক্তি নেই। দেশের জাতীয় নির্বাচন নিয়ে ইউরোপীয় ইউনিয়নের বিবৃতির বিষয়ে জিএম কাদের বলেন, জাতীয় সংসদ নির্বাচনে আমাদের প্রায় সবগুলো আসনেই প্রার্থী ছিল। নির্বাচন নিরপেক্ষ পরিবেশে হয়নি, অবাধ, সুষ্ঠু, নিরপেক্ষ ও অংশগ্রহণমূলক হয়নি বলে আমি সংসদের সমাপনী ভাষণে বলেছিলাম। তবে আইনানুগভাবে নির্বাচন হয়ে গেছে। তাই বলা যায় এখানে জনগণের মতামতের প্রতিফলন হয়নি। কিছু জায়গায় নির্বাচন সুষ্ঠু হলেও সেখানে অংশগ্রহণমূলক হয়নি, কিছু জায়গায় সরকারি দলের প্রার্থীরা পেশিশক্তির প্রভাব খাটিয়েছে, আবার কিছু জায়গায় ফলাফল পূর্ব নির্ধারিত ছিল। নির্বাচনের পর রেজাল্ট ঘোষণা করা হয়েছে। বিরোধীদলীয় নেতা জিএম কাদের বলেন, জাতীয় পার্টিকে নিয়ে বিভিন্ন সময় ক্ষমতাসীন দলেরা কোন্দল তৈরি করে দুর্বল করার চেষ্টা করেছে। এবার যারা সম্মেলন করেছে তারা জাতীয় পার্টির অংশ নয়। কিছু লোক সুযোগের সদ্ব্যবহার করার চেষ্টা করেছে। আমি মনে করি সরকার হলো ব্যবহারের জন্য যে অনুমতি দিয়েছে, তা কিছুটা হলেও সরকারের পৃষ্ঠপোষকতা বলা যায়। এভাবে বেআইনি পৃষ্ঠপোষকতা দূর করা না গেলে স্বাভাবিক রাজনীতি বাধাগ্রস্ত হবে। সেই সঙ্গে নিয়ম অনুযায়ী রাজনৈতিক দলগুলো যেভাবে চলার কথা তা বাধাগ্রস্ত হবে, দেশ ও জাতির ক্ষতি হবে। আসন্ন উপজেলা নির্বাচন নিয়ে তিনি বলেন, উপজেলা নির্বাচন নিয়ে সরকারি দলের প্রচুর আগ্রহ রয়েছে। কারণ নির্বাচনে তাদের দ্বারাই নিয়ন্ত্রিত হচ্ছে। দেশের সার্বিক জনগণের মতামতের প্রয়োজন হচ্ছে না। রংপুরে আমাদের সাংগঠনিক অবস্থা ভালো রয়েছে। আমরা নির্বাচনে আছি ও থাকবো।অংশ না নিলে নির্বাচন কেমন হচ্ছে নিজেরাও জানতে পারতাম না ও জনগণকেও জানাতে পারতাম না। এ সময় উপস্থিত ছিলেন, রংপুর জেলা প্রশাসক মোহাম্মদ মোবাশ্বের হাসান, জেলা পুলিশের অতিরিক্ত পুলিশ সুপার তরিকুল ইসলাম, অতিরিক্ত উপ-পুলিশ কমিশনার উৎপল রায়, জাতীয় পার্টির ভাইস চেয়ারম্যান এসএম ইয়াসির, সাংগঠনিক সম্পাদক আব্দুর রাজ্জাক, জেলা জাতীয় পার্টি নেতা নুরে আলম যাদু মিয়াসহ জাতীয় পার্টির স্থানীয় নেতাকর্মীরা।",1,193.0,0.0,0.0
20051878,138,"ইয়েমেনে যুক্তরাষ্ট্র-যুক্তরাজ্যের বিমান হামলা, নিহত ১১","ইয়েমেনের পশ্চিমাঞ্চলীয় ছোট শহরসহ পোর্ট সিটিতে হামলা চালিয়েছে যুক্তরাষ্ট্র ও যুক্তরাজ্য। এ হামলায় অন্তত ১১ জন নিহত এবং ১৪ জন আহত হয়েছেন।
মঙ্গলবার দেশটিতে আন্তর্জাতিকভাবে স্বীকৃত সরকারের একজন মুখপাত্র বার্তা সংস্থা রয়টার্সকে এ তথ্য জানিয়েছে। খবর আল আরাবিয়া
হুথি পরিচালিত টেলিভিশন আল মাসিরার খবরে বলা হয়েছে, ইয়েমেনের হোদেইদা এবং রাসইসা বন্দরে ১৭ বার বিমান হামলা চালানো হয়েছে।
গত বছরের নভেম্বর গাজায় ইসরাইলি হামলার বিরোধিতা করে ফিলিস্তিনিদের পক্ষ নিয়ে লোহিত সাগরে চলাচলকৃত বাণিজ্যিক জাহাজে হামলা চালিয়ে যাচ্ছে ইরান সমর্থিত হুথি বিদ্রোহীরা। এ হামলার পর যুক্তরাষ্ট্র ও যুক্তরাজ্যের হামলায় এই প্রথম ইয়েমেনে বেসামরিক নাগরিক প্রাণ হারাল। হামলাটি এমন একসময় চালানো হলো, যখন পবিত্র রমজান মাস শুরু হয়েছে।
এদিকে ব্রিটেন ও মার্কিন জোটসহ অন্যরা হুথিদের ওপর হামলা চালানোর পর লোহিত সাগরে বাণিজ্যিক জাহাজে হামলার প্রচার আর বেশি বেড়েছে।
গত বুধবার এডেন বন্দরের উপকূলে বারবাডোস পতাকাবাহী একটি জাহাজে হামলা চালায় হুথিরা। ওই হামলায় জাহাজের তিন ক্রু নিহত হয়। এ ছাড়া গত ১৮ ফেব্রুয়ারি রুবিমার জাহাজে হামলা চালালে ওই জাহাজটি পরবর্তীতে ডুবে যায়।
এমন পরিস্থিতিতে অনেক জাহাজ লম্বা পথে ঘুরে আফ্রিকা হয়ে যাচ্ছে। এত বেড়েছে জাহাজের ভাড়াও।",1,193.0,0.0,0.0
20051880,140,অগ্নি-৫ ক্ষেপণাস্ত্রের সফল পরীক্ষা চালাল ভারত,"সম্পূর্ণ দেশীয়ভাবে তৈরি ক্ষেপণাস্ত্রের পরীক্ষামূলক উৎক্ষেপণে সফল হয়েছে ভারত। এটি মাল্টিপল ইন্ডিপেন্ডেন্টলি টার্গেটেবল রি-এন্ট্রি ভেহিকেল (এমআরআইভি) প্রযুক্তি দিয়ে দেশীয়ভাবে তৈরি অগ্নি-৫ ক্ষেপণাস্ত্রের প্রথম ফ্লাইট পরীক্ষা।
ভারতের প্রধানমন্ত্রী নরেন্দ্র মোদি সোমবার এক্সে (সাবেক টুইটার) এ কথা জানিয়েছেন। এই সফলতার জন্য প্রতিরক্ষা গবেষণা ও উন্নয়ন সংস্থার (ডিআরডিও) বিজ্ঞানীদের অভিনন্দন জানিয়েছেন তিনি।
দেশীয় প্রযুক্তিতে ভারতের তৈরি এই ব্যালিস্টিক ক্ষেপণাস্ত্রের ওজন ৫০ টন। ভারতের পরমাণু-সক্ষম অগ্নি ক্ষেপণাস্ত্র সিরিজের সর্বশেষ ক্ষেপণাস্ত্র এটি। অগ্নি-৫ ক্ষেপণাস্ত্রের পাল্লা ৫ হাজার কিলোমিটার।
প্রয়োজনে বৃদ্ধি করা যেতে পারে এর পাল্লা। এই ক্ষেপণাস্ত্রে এমন সেন্সর ব্যবহার করা হয়েছে যার জন্য যে কোনো সময় নিখুঁত লক্ষ্যে আক্রমণ হানতে পারে অগ্নি-৫।
বিশ্বের হাতেগোনা কয়েকটি দেশের কাছেই 'মাল্টিপল ইন্ডিপেনডেন্টলি টার্গেটেবল রি-এন্ট্রি ভেহিকেল' প্রযুক্তি আছে। সেই তালিকায় এবার যুক্ত হলো ভারতও।
বিশেষজ্ঞরা বলছেন, ওই প্রযুক্তির মাধ্যমে একইসঙ্গে একাধিক জায়গায় আক্রমণ চালানো যাবে।এতদিন কোনো ব্যালিস্টিক ক্ষেপণাস্ত্র একটি লক্ষ্যস্থলকে নিশানা করতে পারতো।
কিন্তু 'মাল্টিপল ইন্ডিপেনডেন্টলি টার্গেটেবল রি-এন্ট্রি ভেহিকেল' প্রযুক্তির ফলে একইসঙ্গে একাধিক লক্ষ্য নিশানা করে গুঁড়িয়ে দেওয়া যাবে।একই সময়ে একসঙ্গে একাধিক শহরকে ধ্বংস করা যাবে।",1,193.0,0.0,0.0
20051881,141,"প্রেমিকার সঙ্গে বাগদানের সময় মৃত্যুর কোলে ঢলে পড়লেন যুবক, অতঃপর...","বাগদান উদযাপন করতে গিয়ে এক যুবকের মৃত্যু হয়েছে। যুক্তরাজ্যের ওই নাগরিক পুলিশ অফিসার হওয়ার জন্য অস্ট্রেলিয়াতে পাড়ি জমান। সেখানেই তার মৃত্যু হয়।
রোববার (১০ মার্চ) অস্ট্রেলিয়ার পশ্চিমাঞ্চলে নিজ বাড়িতে বাগদানের আয়োজন উদযাপন করতে গিয়ে ২৯ বছর বয়সি লিয়াম ট্রিমার হৃদরোগে আক্রান্ত হন। খবর বিবিসি।
স্থানীয় কর্তৃপক্ষ জানিয়েছে, তার প্রেমিকা তাকে বাঁচানোর চেষ্টা করে। কিন্তু হাসপাতালে নেওয়ার পথেই তার মৃত্যু হয়।
পুলিশ কমিশনার কোল ব্লাঞ্চ স্থানীয় মিডিয়াকে সোমবার বলেন, এ ঘটনা অস্ট্রেলিয়া পুলিশের জন্য সত্যিই দুঃখজনক। ট্রিমার তার ভালো কাজের জন্য আজীবন আমাদের মাঝে বেঁচে থাকবেন।
তিনি আরও বলেন, সবাই তাকে বাঁচানোর চেষ্টা করেছে। কিন্তু সম্ভব হয়নি। তাকে হারিয়ে আমরা বাকরুদ্ধ।",1,193.0,0.0,0.0
20051883,143,গাজায় ৯ হাজার নারীকে হত্যা করা হয়েছে,"গাজায় গত ৭ অক্টোবর থেকে এ পর্যন্ত ইসরাইলের হামলায় অন্তত ৯ হাজার নারী নিহত হয়েছেন। নিউইয়র্কে অনুষ্ঠিত কমিশন অন দ্য স্ট্যাটাস অব উইমেনে (সিএসডব্লিউ) অংশ নেওয়া ফিলিস্তিনের নারীবিষয়ক মন্ত্রী আমাল হামাদ সাংবাদিকদের দেওয়া সাক্ষাৎকারে এই তথ্য জানান। খবর আলজাজিরার।
সাক্ষাৎকারে তিনি পৃথিবীর সকল নারীকে ফিলিস্তিন নারীদের পাশে দাঁড়ানোর আহ্বান জানিয়েছেন।
উল্লেখ্য, নিউইয়র্কে ১১ মার্চ (সোমবার) থেকে শুরু হয়েছে ৬৮তম কমিশন অন দ্য স্ট্যাটাস অব উইমেন (সিএসডব্লিউ)। চলবে ২২ মার্চ পর্যন্ত। লিঙ্গ সমতা এবং নারীর ক্ষমতায়ন নিয়ে সিএসডব্লিউ কাজ করে থাকে।
সাংবাদিকদের দেওয়া সাক্ষাৎকারে আমাল হামাদ বলেন,'আমি গাজার বাসিন্দা এবং গাজায় আমাদের জনগণ গণহত্যা, জাতিগত নির্মূল এবং অনাহার ও তৃষ্ণার এক নজিরবিহীন যুদ্ধের শিকার। ইসরাইলের হামলায় অঞ্চলটিতে বেঁচে থাকার জন্য প্রয়োজনীয় সব জিনিস ধ্বংস হয়ে গেছে। '
এ সময় তিনি গাজায় জরুরি যুদ্ধবিরতি কার্যকরের জন্য ইসরাইলের ওপর চাপ প্রয়োগ করা উচিত বলে জানান। যেন গাজার সাধারণ মানুষ রমজান মাসে 'জরুরি ত্রাণ' পেতে পারে।
গাজায় ৬ সপ্তাহের যুদ্ধবিরতি কার্যকরের জন্য মিশরের রাজধানী কায়রোতে একটি বৈঠকে বসেছিল ইসরাইল ও ফিলিস্তিনের স্বাধীনতাকামী গোষ্ঠী হামাস। কিন্তু এই বৈঠকে কোনো কার্যকর ফলে পৌঁছাতে পারেনি তারা। ",1,193.0,0.0,0.0
20170601,249,"

ভারতে ‘বিতর্কিত’ নাগরিকত্ব আইন কার্যকর
","লোকসভা নির্বাচনের আগে ভারতে কার্যকর করা হলো ‘বিতর্কিত’ সংশোধিত নাগরিকত্ব আইন (সিএএ)। একটি বিজ্ঞপ্তি দিয়ে আনুষ্ঠানিকভাবে সিএএ চালু হওয়ার কথা জানিয়ে দিলো দেশটির কেন্দ্রীয় সরকার। ফলে সংসদে বিল পাস হওয়ার চার বছর পর চালু হলো এই সিএএ। সূত্র এনডিটিভি। আইনে পরিণত হলেও প্রায় সাড়ে চার বছর ধরে সিএএ-র ধারা-উপধারা যুক্ত হয়নি। ফলে বাস্তবে এই আইন কার্যকরও হয়নি। নিয়ম অনুযায়ী, রাষ্ট্রপতি সই করার ছয় মাসের মধ্যে আইনের নির্দিষ্ট ধারা-উপধারা যুক্ত করতে হয়। অন্যথায় লোকসভা কিংবা রাজ্যসভার নির্দিষ্ট কমিটিগুলোর কাছে বিশেষ অনুমতি নিতে হয়। এ ক্ষেত্রে কেন্দ্রীয় স্বরাষ্ট্র মন্ত্রণালয় ২০২০ সাল থেকে আইন কার্যকর করার সময়সীমা বৃদ্ধির আবেদন জানিয়ে আসছিল।
মাস খানেক আগেই অমিত শাহ জানিয়েছিলেন, সিএএ ভারতের জন্য জরুরি। অবশ্যই এই আইন আনা হবে। লোকসভা ভোটের আগেই তা কার্যকরও হবে। যদিও পশ্চিমবঙ্গ সফরে এসে সিএএ নিয়ে উচ্চবাচ্য করেননি নরেন্দ্র মোদি।২০১৯ সালে দ্বিতীয়বার ক্ষমতায় এসেই সংসদে সিএএ পাস করিয়েছিল মোদি সরকার। এই আইনের অধীনে পাকিস্তান, আফগানিস্তান ও বাংলাদেশ থেকে ২০১৪ সালের ৩১ ডিসেম্বরের আগে যাওয়া শুধু অমুসলিমদের নাগরিকত্ব দেবে দেশটি। এর আগে নাগরিকত্ব সংশোধনী আইন বা সিএএ (২০১৯)-কে চ্যালেঞ্জ করে একাধিক জনস্বার্থ মামলা হয়েছে ভারতের বিভিন্ন আদালতে। ২০১৯ সালের ১৮ ডিসেম্বর সিএএর বিরুদ্ধে আর্জির প্রথম শুনানি শুরু হয়েছিল শীর্ষ আদালতে। ওই বছরেরই ১১ ডিসেম্বর সংসদে নাগরিকত্ব সংশোধনী বিল পাস হওয়ার পর দেশজুড়ে বিক্ষোভ শুরু হয়। তারপরেও অবশ্য ২০২০-এর ১ জানুয়ারি বিলটি আইনে পরিণত হয়।
",1,193.0,0.0,0.0
20170585,247,"

 গণমানুষকে জাগাতে বেরিয়ে পড়লেন ভাসানী
","গণমানুষকে স্বাধীনতার পক্ষে সঙ্ঘবদ্ধ করতে জননেতা মওলানা আব্দুল হামিদ খান ভাসানী বেরিয়ে পড়লেন গ্রাম-গঞ্জে। ১১ মার্চ টাঙ্গাইলে জনসভার পর ১৯৭১ সালের আজকের দিনে তিনি ময়মনসিংহে জনসভা করেন। এ জনসভায়ও তিনি স্বাধীনতার কথা আবার ঘোষণা করেন। মওলানা ভাসানী শেখ মুজিবুর রহমানের ওপর আস্থা রাখার জন্যও সবার প্রতি আহ্বান জানান। আজকের এই দিনে বাঙালি সিএসপি কর্মকর্তারা অসহযোগ আন্দোলনের প্রতি তাদের দৃঢ় সমর্থন ঘোষণা করেন। তারা মিছিল ও সমাবেশ করে তাদের ঘোষণার কথা জানান। আওয়ামী লীগের সাহায্য তহবিলে তারা একদিনের বেতন দেন। সারা দেশে সিনেমা হল মালিকরা অসহযোগের প্রতি সমর্থন জানিয়ে চলচ্চিত্র প্রদর্শন বন্ধ করে দেন। আওয়ামী লীগ নেতা ক্যাপ্টেন মনসুর আলী এক বিবৃতি দেন এই দিন। এতে তিনি খাদ্যবোঝাই চট্টগ্রামমুখী মার্কিন জাহাজের গতি পরিবর্তন করে করাচি পাঠানোর ঘটনার নিন্দা জানান। অন্যদিকে লাহোরে আসগর খান ও স্থানীয় বুদ্ধিজীবী, ছাত্র, শ্রমিক ও পেশাজীবী নেতৃবৃন্দ অবিলম্বে শেখ মুজিবুর রহমানের হাতে ক্ষমতা হস্তান্তরের দাবি জানান। জাতীয় পরিষদ সদস্য মোহাম্মদ জহিরুদ্দিন পাকিস্তানের দেয়া খেতাব বর্জন করেন। ওই দিন বগুড়ায় জেল থেকে ২৭ জন কয়েদি পালিয়ে যান। জেল ভেঙে পালানোর সময় কারারক্ষীদের গুলিতে কয়েকজন হতাহত হন।
 
",1,193.0,0.0,0.0
20170564,245,"

আতঙ্কে রেস্তোরাঁ ব্যবসায় ‘লালবাতি’
","রাজধানীর খিলগাঁও তালতলায় রাস্তার দুই পাশে রয়েছে সারি সারি রেস্তোরাঁ। এর মধ্যে অভিযানে বন্ধ থাকা রেস্টুরেন্ট ছাড়া সবগুলো খোলা রয়েছে। কিন্তু তাতে নেই মানুষের কোলাহল। একই অবস্থা বেইলি রোড, ধানমন্ডি, গুলশান বনানীসহ ঢাকার বিভিন্ন এলাকায় গড়ে ওঠা ব্যস্ত রেস্টুরেন্টের। কিস্টুদিন আগেও যেগুলো সকাল থেকে রাত অবধি ভোজন বিলাসীদের আগমনে প্রাণবন্ত থাকত এখন তা অনেকটা সুনসান। আগুন আতঙ্কে এক দিকে চলছে ক্রেতা সঙ্কট অন্য দিকে অভিযানের ভয়ে অনেক কর্মচারীও কর্মস্থল ছেড়েছেন। বিরাজমান অবস্থায় ব্যবসায়ীরা বলছেন অভিযান আর আগুন অতঙ্কে এখন রেস্তোরাঁ ব্যবসায় লালবাতি জ্বলছে। ব্যবসায়ীরা জানান, বেইলি রোডে আগুনে হতাহতের ঘটনায় বিভিন্ন এলাকার রেস্টুরেন্টগুলোতে প্রশাসনের সাঁড়াশি অভিযান চলছে। এতে ঝুঁকিপূর্ণ সিলিন্ডার ও অনিয়মের অভিযোগে অনেক রেস্তোরাঁ বন্ধ ও অনেককে আটক করা হয়েছে। এতে হোটেল মালিক ও শ্রমিকদের মধ্যে এখন গ্রেফতার আতঙ্ক বিরাজ করছে। অন্য দিকে আগুন অতঙ্কে রেস্টুরেন্টগুলোতে কাস্টমার ব্যাপক হারে কমে যাওয়ার সাথে আয় কমে অর্ধেকে নেমেছে। সে সাথে গ্রেফতার ভয়ে অনেক কর্মচারীও চাকরি ছেড়ে দিচ্ছেন। ফলে উভয় সঙ্কটের মধ্যে রেস্তোরাঁ ব্যবসা ঝুঁকির মধ্যে পড়েছে। এ রকম চলতে থাকলে ব্যবসায় লালবাতি জ্বলবে।খিলগাঁওয়ে অবস্থিত ব্লু স্কাই লাউঞ্জের ম্যানেজার সোহাগ জানান, এ এলাকায় প্রশাসনের অভিযানে প্রায় ২০ শতাংশ রেস্তোরাঁ বন্ধ রয়েছে। আর বিক্রি কমেছে ৮০ শতাংশ। তিনি বলেন, প্রতিদিন সকাল থেকে এখানের প্রতিটি রেস্তোরাঁয় মানুষের ভিড় লেগে থাকত। কিন্তু এখন সারা দিনেও ১০ ভাগের এক ভাগ কাস্টমারের দেখা মেলে না। আগুন আতঙ্কে মানুষ আসছে না।
একই কথা জানালেন আপন কফি হাউজের মাহতাব তালুকদার। তার ভাষ্য বর্তমানে বিক্রি কমেছে প্রায় ৩০ শতাংশ। তিনি জানান, খিলগাঁওয়ে দু’টি ভবনের প্রায় ১০টি রেস্তোরাঁ বন্ধ করে দেয়া হয়েছে। যাতে প্রতিদিন শত শত কাস্টমার আসত। এখন সেগুলোতে বিরাজ করছে নীরবতা। এ বিষয়ে খিলগাঁও তালতলা ব্যবসায়ী কল্যাণ সমিতির সাধারণ সম্পাদক সৈয়দ মনসুর হক নিপু গতকাল নয়া দিগন্তকে বলেন, অভিযানে আমরা ব্যাপক ক্ষতিগ্রস্ত হলেও অভিযানের বিপক্ষে নই। আমরাও চাই আমাদের ভুল সংশোধন হোক। তবে এখন যে কথা বলে অভিযান চালানো হচ্ছে তা অনুমোদন দেয়ার আগেই এ বিষয়ে কঠোর হওয়া উচিত ছিল। তিনি জানান, ইতোমধ্যে তাদের দুইটি ভবন বন্ধ করে দেয়া হয়েছে। এগুলোর ত্রুটি সংশোধনের পর চালুর চেষ্টা করা হবে। কিন্তু চলমান অভিযানে যে ক্ষতি হয়েছে তা পুশিয়ে ব্যবসায় ঘুরে দাঁড়ানো কষ্টকর হবে। বেইলি রোডে সিরাজ ক্যাপিট্যাল মার্কেটের চতুর্থ তলায় সম্পূর্ণ ফ্লোরজুড়ে প্রায় ১৩টি খাবারের দোকান রয়েছে। ইউরো দ্য ডাম্পিং হাটের ম্যানেজার নাহিদ জানান, তারা আগে প্রতিদিন যে পরিমাণ বিক্রি করতেন তা এখন অর্ধেকে নেমে এসেছে। তিনি জানান, এখানে প্রতিদিন সকাল থেকেই মানুষের ভিড় হতো। এখন সারা দিনে হাতেগোনা মানুষের দেখা মেলে। তিনি বলেন, একটি দুর্ঘটনাকে কেন্দ্র করে হঠাৎ এমন অভিযান ছোট ব্যবসায়ীদের পথে বসাবে। সিক্রেট রেসিপির কর্মকর্তা ফয়সাল জানান, আগুনের ঘটনার পর তাদের রেস্টুরেন্টে কাস্টমার অর্ধেকে নেমেছে। এরই মধ্যে অনেক কর্মচারী আতঙ্কে চাকরিও ছেড়েছেন। এখন অবস্থা এমন যে রেস্টুরেন্ট ভাড়া পরিশোধও দায় হয়েছে।
বিরাজমান পরিস্থিতিতে বাংলাদেশ হোটেল-রেস্তোরাঁ মালিক সমিতির মহাসচিব ইমরান হাসান গতকাল নয়া দিগন্তকে বলেন, বেইলি রোডের ঘটনায় যেসব অভিযান চালানো হচ্ছে এসবের কোনো ভিত্তি নেই। আমরা চাই অনিয়ম হলে ব্যবস্থা নেয়া হোক। কিন্তু তার একটা নিয়ম আছে। কিন্তু নিয়মের তোয়াক্কা না করে কেউ যদি কিছু করে তা প্রশ্নবিদ্ধ হয়। এ রকম চলতে থাকলে রোস্তোরা ব্যবসায় লালবাতি জ্বলবে মন্তব্য করে তিনি বলেন, একটি জিনিসকে বাইর থেকে পরিষ্কার করলে হবে না, ভেতর থেকে জীবাণুমুক্ত করতে হবে। আর বেইলি রোডের ঘটনার দায় সংশ্লিষ্ট দফতরের উল্লেখ করে তিনি বলেন, এখন যে ত্রুটির কথা বলা হচ্ছে অনুমোদনের আগেই সেগুলো দেখা উচিত ছিল।
",1,193.0,0.0,0.0
20170550,242,"
	বিএডিসি উইমেনস অ্যাসোসিয়েশনে বক্তারা 
নারীরা উচ্চ আসনে অধিষ্ঠিত হতে নানা বাধার শিকার
","‘নারীর সমঅধিকার, সমসুযোগ এগিয়ে নিতে হোক বিনিয়োগ’-এর আলোকে বাংলাদেশ কৃষি উন্নয়ন করপোরেশনের উইমেনস অ্যাসোসিয়েশন বর্ণিল আয়োজনে উদযাপন করল নারী দিবস। আলোচনায় বক্তারা বলেন, কর্মক্ষেত্রে নারীদের অংশগ্রহণ বাড়লেও নারীরা উচ্চ আসনে অধিষ্ঠিত হতে নানা ধরনের প্রতিবন্ধকতার শিকার হয়। যেমন বীজ ও সেচ বিভাগ থেকে প্রকল্প পরিচালক হওয়ার সক্ষমতা থাকা সত্ত্বেও সেসব পদ নারীরা পাচ্ছে না। প্রাতিষ্ঠানিক শুদ্ধাচার পুরস্কার প্রদানেও নারীরা বঞ্চিত হচ্ছেন অথচ তাদের সেই যোগ্যতা রয়েছে।রাজধানীর দিলকুশাতে বিএডিসি’র প্রধান কার্যালয় কৃষি ভবনে গতকাল নারী দিবসের এক আলোচনায় বক্তারা এই অভিমত জানান। বাংলাদেশ কৃষি উন্নয়ন করপোরেশনের উইমেনস অ্যাসোসিয়েশনের সভাপতি ও মহাব্যবস্থাপক (তদন্ত) সেরিনা সারমিনের সভাপতিত্বে অনুষ্ঠানে বক্তব্য রাখেন, যুগ্ম পরিচালক (পাট বীজ) মনিরা রহমান, নিয়ন্ত্রক অডিট রুনা লায়লা, সহকারী ব্যবস্থাপক (অর্থ) সোনিয়া আক্তার, অ্যাসোসিয়েশনের সাধারণ সম্পাদকসহ অনেকে। উপস্থিত ছিলেন অ্যাসোসিয়েশনের সাধারণ সম্পাদকসহ কার্যনির্বাহী কমিটির অন্য সদস্যরা ও বিএডিসি’র সর্বস্তরের নারী কর্মকর্তা এবং কর্মচারীরা। কেককাটা, বর্ণিল আনন্দঘন পরিবেশ ও মনোজ্ঞ সাংস্কৃতিক অনুষ্ঠানের মধ্যে দিয়ে দিবসটি উদযাপিত হয়। অ্যাসোসিয়েশন নারীদের বিশেষ শুভেচ্ছা জানানোর পাশাপাশি ফুল দিয়ে বরণ করে নেয় বিএডিসির চেয়ারম্যান আবদুল্লাহ সাজ্জাদকে।মনিরা রহমান বলেন বিনা পারিশ্রমিকে মেয়েরা ঘরে বাইরে কাজ করছে। কিন্তু তাদের কাজের কোনো মূল্যায়ন হয় না। রুনা লায়লা বলেন, প্রমোশনের দিক দিয়ে নারীকে কেবল নারী হিসেবে বিবেচনা করা হয়। অথচ পুরুষ ও নারী উভয়ই কিন্তু বিএডিসির উন্নয়নে নিরলস পরিশ্রম করে যাচ্ছেন।সোনিয়া আক্তার বলেন, আমাদের সমাজে মূলত প্রাচীন যুগ থেকেই নারীকে গঠনগত দিক থেকে দুর্বল ভাবা হয়। কঠিন ও শ্রমসাধ্য কাজ নারীকে দিয়ে সম্ভব হবে না বলেই ধরে নেয়া হয়। আবার নারী যদি সে কাজ সঠিকভাবে সম্পাদন করে তবু কটুকথা থেকে পরিত্রাণ পায় না। নারীর সাথে সমাজের কেমন জানি একটা লুকোচুরির সম্পর্ক। ফলে নারী যতই তার জীবনের লক্ষ্যের দিকে এগোতে থাকে, ততই তাকে টেনে নিচে নামানোর পাঁয়তারা চলে। কিন্তু বর্তমান সরকার নারী উন্নয়নে বদ্ধপরিকর।
সভাপতি মেরিনা সারমীন বলেন. কর্মক্ষেত্রে নারীদের অংশগ্রহণ বাড়লেও নারীরা উচ্চ আসনে অধিষ্ঠিত হতে নানা ধরনের প্রতিবন্ধকতার শিকার হতে হয় যেমন বীজ ও সেচ বিভাগ থেকে প্রকল্প পরিচালক হওয়ার সক্ষমতা থাকা সত্ত্বেও সে পদগুলো নারীরা পাচ্ছেন না। প্রাতিষ্ঠানিক শুদ্ধাচার পুরস্কার প্রদানেও নারীরা বঞ্চিত হচ্ছে অথচ তাদের সেই যোগ্যতা রয়েছে। সুতরাং এই বৈষম্য নিরসন করা এখন সময়ের দাবি। সভাপতি আরো বলেন, প্রতিটি অন্যায় অবিচারের বিরুদ্ধে উপযুক্ত শাস্তির ব্যবস্থা করতে হবে, না হলে নারী নির্যাতন রোধ করা সম্ভব হবে না। আমাদের দেশের সার্বিক উন্নয়নের সাথে নারী নির্যাতনের চিত্রটি একেবারেই মেলানো যায় না, এখনো কেন নির্যাতন হবে? তাই যেখানেই নির্যাতন হবে সেখানেই আমাদের প্রতিরোধ গড়ে তুলতে হবে। আর এক্ষেত্রে আমাদের বেশি সহযোগিতা প্রয়োজন পুরুষদের কাছ থেকে। অ্যাসোসিয়েশনের অন্য সদস্যরা আলোচনায় বিভিন্ন বিষয় তুলে ধরেছেন। যেমন নারীর জন্য নির্যাতনমুক্ত ও নিরাপদ, পরিবার এবং কর্মক্ষেত্র গড়ে তুলতে হবে। নারীর প্রতি সকল প্রকার সহিংসতা বন্ধ করতে হবে। বৈষম্যহীনভাবে সকল ক্ষেত্রে নিরাপদ, ঝুঁকিমুক্ত ও নারীবান্ধব, কর্মপরিবেশ নিশ্চিত করতে হবে; কর্মক্ষেত্রে যৌন হয়রানি বন্ধে আইন প্রণয়ন করতে হবে, আইএলও কনভেনশন- ১৯০ অনুসমর্থন করতে হবে; নারী নির্যাতনকারীর দৃষ্টান্তমূলক শাস্তি নিশ্চিত করতে হবে। নির্যাতিতদের সঠিক বিচার পেতে আইনি প্রক্রিয়া সহজ করতে হবে। নারীর প্রতি নেতিবাচক দৃষ্টিভঙ্গি দূর করতে হবে। নারী ও শিশুর ওপর সহিংসতা প্রতিরোধ ও প্রতিকার করতে প্রচলিত দুর্বল বা ত্রুটিপূর্ণ আইনের সংস্কার এবং যুগোপযোগী নতুন আইন প্রণয়ন করতে হবে।এ ছাড়াও সাসটেনেইবল ডেভেলপমেন্ট গোল (এসডিজি), দারিদ্র্য দূরীকরণ, লিঙ্গ সমতা, কর্মসংস্থান সৃষ্টি এবং অর্থনৈতিক প্রবৃদ্ধি অর্জনে নারী-কেন্দ্রিক ইকোসিস্টেম তৈরি ও প্রবৃদ্ধি নিশ্চিত করার সুপারিশসহ নারীকেন্দ্রিক আর্থিক নীতি এবং ইকোসিস্টেমের চ্যালেঞ্জ সম্পর্কিত বিষয়গুলো আলোচনায় উঠে আসে।উপস্থিত ছিলেন অ্যাসোসিয়েশনের সভাপতি সেরিনা সারমিন, সাধারণ সম্পাদকসহ কার্যনির্বাহী কমিটির অন্যান্য সদস্যরা ও বিএডিসির সর্বস্তরের নারী কর্মকর্তা এবং কর্মচারীরা। কেককাটা, বর্ণিল আনন্দঘন পরিবেশ ও মনোজ্ঞ সাংস্কৃতিক অনুষ্ঠানের মধ্যে দিয়ে দিবসটি উদযাপিত হয়।
 
",1,193.0,0.0,0.0
20170526,239,"

এবার ডেঙ্গুতে মৃত্যু ও শনাক্ত দ্বিগুণ
","এবার ডেঙ্গুতে মৃত্যু ও শনাক্ত দ্বিগুণ। এখন থেকেই এ ব্যাপারে প্রয়োজনীয় পদক্ষেপ গ্রহণ করলে ডেঙ্গুর ভয়াবহতা হয়তো রোধ করা সম্ভব হতে পারে বলে জনস্বাস্থ্য বিশেষজ্ঞরা বলছেন। তারা বলছেন, ডেঙ্গু জীবাণুবাহিত এডিস মশার সংখ্যা রোধে অত্যাধুনিক যা কিছু আছে এখন থেকেই সংগ্রহ করে রাখতে হবে। ডেঙ্গুর মৌসুম জুলাই থেকে সেপ্টেম্বর পর্যন্ত। কিন্তু জুন মাস থেকেই বৃষ্টি শুরু হতে থাকায় জুনেই এডিস মশার সংখ্যা বেড়ে যায়। এর আগে এপ্রিল থেকে মে পর্যন্ত ধীরে ধীরে বেড়ে যাওয়ার ইতিহাস রয়েছে। গত বছরই শুধু মে মাসেই ডেঙ্গু শনাক্তের সংখ্যা হাজার ছাড়িয়েছিল। জানুয়ারিতে ডেঙ্গুতে ১৪ জনের মৃত্যু হয়েছে। আগের গত বছর জানুয়ারিতে মৃত্যুর চেয়ে এ বছরে জানুয়ারিতে ৮ জনের বেশি মৃত্যু হয়েছে। ফেব্রুয়ারিতে এবারো তিনজনের মৃত্যু হয়েছে গত বছরের মতো। কিন্তু গত বছরের মার্চে ডেঙ্গুতে একজনের মৃত্যু না হলেও এ বছরের গত ১১ দিনেই তিনজনের মৃত্যু হলো। অন্যদিকে গত বছর জানুয়ারি থেকে মার্চ পর্যন্ত ডেঙ্গু শনাক্ত হয়েছে যথাক্রমে ৫৬৬, ১৬৬ ও ৪৭ জন। কিন্তু এবার জানুয়ারিতেই এক হাজার ৫৫ জন, ফেব্রুয়ারিতে ৩৯৬ জন এবং মার্চের গতকাল পর্যন্ত ডেঙ্গু শনাক্ত হয়েছে ১০০ জন।
ডেঙ্গুর এই পরিসংখ্যান থেকে জনস্বাস্থ্য বিশেষজ্ঞ ডা: আহমেদ পারভেজ জাবিন বলেন, এখনো আতঙ্কের কিছু নেই। সামনে আরো অনেক দিন রয়ে গেছে। কিন্তু এখন থেকেই বিশেষ করে ঢাকার দুই সিটি করপোরেশন প্রয়োজনীয় প্রস্তুতি নিয়ে রাখলে গত বছরের মতো ডেঙ্গুর ব্যাপকতা রোধ করা সম্ভব হবে। ডেঙ্গুবাহিত এডিস মশার বংশবৃদ্ধি কমিয়ে রাখতে পাশের দেশের কলকাতা সিটি করপোরেশন বেশ সফলতা দেখিয়েছে। আমরাও এখানে তাদের অভিজ্ঞতা কাজে লাগিয়ে গ্রীষ্মমণ্ডলীয় এই রোগটি প্রতিরোধ করতে পারব বলে আশা রাখি। স্বাস্থ্য অধিদফতর জানিয়েছে, গতকাল দেশে ১০ জন ডেঙ্গু শনাক্ত হয়েছে। গতকাল কারো মৃত্যু হয়নি। এর আগে ১০ মার্চ দেশে ডেঙ্গুতে দুইজনের মৃত্যু হয়েছে। গতকাল যে ১০ জন ডেঙ্গু শনাক্ত হয়েছে তাদের মধ্যে ঢাকা বিভাগে ৫ জন, চট্টগ্রাম বিভাগে ২ জন, বরিশাল বিভাগে ২ জন এবং খুলনা বিভাগের ১ জন। 
",1,193.0,0.0,0.0
20170499,236,"
	আপিল বিভাগের আদেশ 
গ্রামীণ কল্যাণের কাছে ৬০০ কোটি টাকা দাবির রিট নিষ্পত্তির নির্দেশ
","শান্তিতে নোবেলজয়ী অর্থনীতিবিদ ড. মুহাম্মদ ইউনূসের গ্রামীণ কল্যাণের কাছে বিগত সাত করবর্ষের আয়করের দ্বিতীয় মূল্যায়নে জাতীয় রাজস্ব বোর্ডের (এনবিআর) দাবি করা ৬০০ কোটির বেশি টাকার বিষয়ে দায়ের করা দু’টি রিট আবেদন নিষ্পত্তি করতে হাইকোর্টকে নির্দেশ দিয়েছেন আপিল বিভাগ। গতকাল প্রধান বিচারপতি ওবায়দুল হাসানের নেতৃত্বাধীন পাঁচ বিচারপতির আপিল বিভাগের বেঞ্চ এ আদেশ দেন।বিচারপতি মুহাম্মদ খুরশীদ আলম সরকারের নেতৃত্বাধীন হাইকোর্ট বেঞ্চকে আগামী তিন মাসের মধ্যে ওই রিট আবেদনের ওপর পূর্ণাঙ্গ শুনানি করে নিষ্পত্তি করতে বলা হয়েছে।
আদালতে রাষ্ট্রপক্ষে ছিলেন অ্যাটর্নি জেনারেল এ এম আমিন উদ্দিন ও সহকারী অ্যাটর্নি জেনারেল ব্যারিস্টার তাহমিনা পলী। অপর দিকে গ্রামীণ কল্যাণের পক্ষে ছিলেন সিনিয়র আইনজীবী ফিদা এম কামাল ও সরদার জিন্নাত আলী।অ্যাটর্নি জেনারেল এ এম আমিন উদ্দিন বলেন, গ্রামীণ কল্যাণ নামে একটি সংস্থা গ্রামীণ টেলিকমকে টাকা দেয়। গ্রামীণফোনের শেয়ার কিনে গ্রামীণ টেলিকম। শেয়ার ক্রেতার লভ্যাংশের ওপর ট্যাক্স দিতে হবে। তিনি আরো বলেন, হাইকোর্টের যে বেঞ্চ আদেশ দিয়েছিলেন সেই বেঞ্চে শুনানির জন্য পাঠানো হয়েছে। রিভিউ আবেদনে তারা আপিল আবেদনের অধিকার ত্যাগ করে এসেছেন। এক্ষেত্রে হাইকোর্ট যে আদেশ দিয়েছিলেন তা খারিজ করে আপিল বিভাগ হাইকোর্টকে পুনঃশুনানি করতে বলেছেন। তিনি বলেন, দাবি করা অর্থের পরিমাণ ৬০০ কোটির বেশি হবে।
এ বিষয়ে সহকারী অ্যাটর্নি জেনারেল ব্যারিস্টার তাহমিনা পলী বলেন, ২০১১ থেকে ২০১৬-১৭ এই সাত করবর্ষে গ্রামীণ কল্যাণের আয়কর দ্বিতীয় মূল্যায়ন করা হয়। নিয়ম অনুযায়ী দ্বিতীয় মূল্যায়নের বিরুদ্ধে আপিল ও রিভিউ আবেদন করা যায়। তবে রিভিউ আবেদন করা হলে আপিল করা হবে না মর্মে অঙ্গীকার করতে হয়। তিনি বলেন, এখানে গ্রামীণ কল্যাণ আপিল না করে রিভিউ আবেদন করে। ওই রিভিউ আবেদন খারিজ হয়ে যায়। এরপর রিভিউ আবেদন খারিজ আদেশের বিরুদ্ধে গ্রামীণ কল্যাণের পক্ষে দু’টি রিট আবেদন করা হয়। শুনানি শেষে হাইকোর্ট রিভিউ খারিজের আদেশ বাতিল করে রায় দেন এবং আপিল করতে বলেন। ওই আদেশের বিরুদ্ধে রাষ্ট্রপক্ষ আপিল বিভাগে আবেদন করে। তিনি বলেন, সোমবার প্রধান বিচারপতির নেতৃত্বাধীন পাঁচ বিচারপতির আপিল বিভাগের বেঞ্চ বিচারপতি মুহাম্মদ খুরশীদ আলম সরকারের নেতৃত্বাধীন হাইকোর্ট বেঞ্চে আবেদন নিষ্পত্তি করতে বলেছেন। তিনি বলেন, আপিল বিভাগ রিটের ওপর পূর্ণাঙ্গ শুনানি করতে বলেছেন।
",1,193.0,0.0,0.0
20170464,231,"
 হেলথ টিপস 
টমেটোর উপকারিতা
","টমেটো দিয়ে যেমন ঝটপট তৈরি করে নেয়া যায় সালাদ কিংবা স্যুপ, তেমনি টমেটোর চাটনি বা তরকারি খেতেও বেশ সুস্বাদু। ভিটামিন এ সি কে ফলেট এবং পটাশিয়ামের চমৎকার উৎস টমেটো। চলুন জেনে নেই পুষ্টিগুণে ভরপুর টমেটোর বেশি কিছু উপকারিতা- টমেটোতে রয়েছে অ্যামিনো অ্যাসিড। এই অ্যাসিড মেদ কমাতে সাহায্য করে। টমেটোতে থাকা ভিটামিন সি রোগ প্রতিরোধ ক্ষমতা বাড়াতে সাহায্য করে। আমাদের চোখের দৃষ্টিশক্তি বাড়াতেও এটি খুবই উপকারী। টমেটোতে লাইকোপিন নামের একটি উপাদান পাওয়া যায়। এ ছাড়া এতে রয়েছে অ্যান্টি অক্সিডেন্ট, যা কোষের অনিয়ন্ত্রিত বৃদ্ধি রোধ করে ক্যানসারের ঝুঁকি কমায়।হজমের সমস্যা ও কোষ্ঠকাঠিন্যের সমস্যা দূর হয় প্রতিদিন টমেটো খেলে। এতে থাকা ফাইবার হজমে সাহায্য করে। টমেটোতে পাওয়া অ্যান্টি-অক্সিডেন্ট ও পটাশিয়াম রক্তচাপ নিয়ন্ত্রণে কার্যকর ভূমিকা পালন করে। টমেটোতে রয়েছে লাইকোপিনসহ বেশ কিছু উপাদান যা রক্ত জমাট বাঁধতে দেয় না। ফলে হার্ট সুস্থ থাকে। ক্যালসিয়াম ও উপকারী কিছু ভিটামিন মেলে টমেটোতে। এসব উপাদান হাড়ের ক্ষয় রোধ করে হাড়কে মজবুত রাখে।
",1,193.0,0.0,0.0
20170451,230,"

মাঝ আকাশে পাইলটের ঘুম
","ইন্দোনেশিয়ার দক্ষিণ-পূর্ব সুলাওয়েসি রাজ্যের কেন্দারি থেকে রাজধানী জাকার্তা যাওয়ার সময় বাটিক এয়ারের একটি ফ্লাইটে ঘুমিয়ে পড়ার অভিযোগ ওঠেছে দুই পাইলটের বিরুদ্ধে। এ ঘটনায় তদন্তে নেমেছে দেশটির পরিবহন মন্ত্রণালয়। বেসামরিক বিমান চলাচল মন্ত্রণালয়ের মহাপরিচালক এম ক্রিস্টি এনদাহ মুরনিকে উদ্ধৃত করে ইন্দোনেশিয়ার রাষ্ট্রীয় সংবাদ সংস্থা আনতারা এ তথ্য জানিয়েছে।
ন্যাশনাল ট্রান্সপোর্ট সেফটি কমিটির (কেএনকেটি) প্রাথমিক তদন্ত প্রতিবেদন অনুযায়ী, গত ২৫ জানুয়ারি উড়োজাহাজটির পাইলট এবং কো-পাইলট দু’জনই ফ্লাইট চলাকালীন প্রায় ২৮ মিনিট ঘুমিয়ে থাকেন। এর ফলে উড়োজাহাজটি তার নির্দিষ্ট যাত্রাপথে থাকতে ব্যর্থ হয়। অবশ্য এ ঘটনায় ফ্লাইটের চার ক্রু ও ১৫৩ যাত্রীর কেউই আহত হননি। উড়োজাহাজেরও কোনো ক্ষতি হয়নি। বাটিক এয়ারের ফ্লাইট বিটিকে৬৭২৩ প্রায় দুই ঘণ্টা ৩৫ মিনিট উড়াল শেষে সফলভাবেই জাকার্তায় অবতরণ করে। ইন্টারনেট।
",1,193.0,0.0,0.0
20170445,229,"

 ওয়াইফাইয়ের নাম পরিবর্তনে
","কিয়েভপন্থী স্লোগান দিয়ে নিজের ওয়াইফাই নেটওয়ার্কের নাম পরিবর্তন করায় এক ছাত্রকে ১০ দিনের কারাদণ্ড দিয়েছে মস্কোর একটি আদালত।মস্কো স্টেট ইউনিভার্সিটির ওই শিক্ষার্থী তার ওয়াইফাই রাউটার থেকে নেটওয়ার্কের নাম বদলে ‘স্লাভা ইউক্রেইনি (ইউক্রেন বিজয়ী হোক) দিয়ে প্রতিস্থাপন করেন।রাশিয়ার বিরুদ্ধে লড়াইয়ে ইউক্রেনীয় বাহিনী এই স্লোগান ব্যবহার করছে। খবর অনুসারে, আদালত তাকে ‘নাৎসি প্রতীকের প্রকাশ্য প্রদর্শন অথবা চরমপন্থী সংগঠনের প্রতীক ব্যবহারে দোষী সাব্যস্ত করেছে। আরআইএ-নভোস্তির খবরে বলা হয়েছে, একজন পুলিশ কর্মকর্তা কর্তৃপক্ষকে নেটওয়ার্কের নামটি জানান। এরপর ওই ছাত্রের বিরুদ্ধে ব্যবস্থা নেয়া হয়।২০২২ সালের ফেব্রুয়ারিতে ইউক্রেনে আক্রমণ শুরুর পর থেকে রুশ কর্মকর্তারা প্রকাশ্যে যুদ্ধের সমালোচনা করা বা ইউক্রেনীয় বাহিনীর প্রতি সমর্থন প্রদর্শনকারীদের বিরুদ্ধে কারাদণ্ড বা জরিমানা জারি করেছে। ইন্টারনেট।
 
",1,193.0,0.0,0.0
20044679,1,৯৬তম অস্কার পেলেন যারা-,"চলচ্চিত্র দুনিয়ার সবচেয়ে মর্যাদাপূর্ণ আয়োজন অস্কারের ৯৬তম আসরে সাত বিভাগে পুরস্কার জিতেছে ‘ওপেনহাইমার’
চলচ্চিত্র দুনিয়ার সবচেয়ে মর্যাদাপূর্ণ আয়োজন অস্কারের ৯৬তম আসরে সাত বিভাগে পুরস্কার জিতেছে ‘ওপেনহাইমার’। অস্কার মঞ্চে তাক লাগিয়ে দিয়েছে ছবিটি। যুক্তরাষ্ট্রের ক্যালিফোর্নিয়ায় লস অ্যানজেলেসের হলিউড অ্যান্ড হাইল্যান্ড সেন্টারের ডলবি থিয়েটারে বাংলাদেশ সময় ১১ই মার্চ ভোর ৫টায় শুরু হয় পুরস্কার বিতরণ। চলচ্চিত্রে ২০২৩ সালের সেরা কাজগুলোকে স্বীকৃতি দেয়া হয়েছে এবারের একাডেমি অ্যাওয়ার্ডসে। গত বছরের মতো এবারো অস্কার সঞ্চালনা করেছেন মার্কিন টিভি তারকা জিমি কিমেল। অস্কারে সেরা চলচ্চিত্র ‘ওপেনহাইমার’, সেরা অভিনেতা কিলিয়ান মারফি (ওপেনহাইমার), সেরা অভিনেত্রী এমা স্টোন (পুয়োর থিংস), সেরা পার্শ্ব অভিনেতা রবার্ট ডাউনি জুনিয়র (ওপেনহাইমার), সেরা পার্শ্ব অভিনেত্রী ডে’ভাইন জয় র‌্যান্ডলফ (দ্য হোল্ডওভারস), সেরা চলচ্চিত্র পরিচালক ক্রিস্টোফার নোলান (ওপেনহাইমার), সেরা মৌলিক চিত্রনাট্য অ্যানাটমি অব অ্যা ফল (জাস্টিন ত্রিয়েত, আর্থার হারারি), সেরা রূপান্তরিত চিত্রনাট্য আমেরিকান ফিকশন (কর্ড জেফারসন), সেরা অ্যানিমেটেড চলচ্চিত্র দ্য বয় অ্যান্ড দ্য হেরন (হায়াও মিয়াজাকি ও তোশিও সুজুকি), সেরা আন্তর্জাতিক চলচ্চিত্র দ্য জোন অব ইন্টারেস্ট (যুক্তরাজ্য), সেরা চিত্রগ্রহণ ওপেনহাইমার (হয়তে ফন হয়তেমা), সেরা পোশাক পরিকল্পনা, পুয়োর থিংস (হলি ওয়াডিংটন), সেরা প্রামাণ্যচিত্র টোয়েন্টি ডেজ ইন মারিউপোল (মিস্তিস্লাভ চেরনোভ, ইউক্রেন), সেরা স্বল্পদৈর্ঘ্য প্রামাণ্যচিত্র দ্য লাস্ট রিপেয়ার শপ (বেন প্রাউডফুট ও ক্রিস বাওয়ার্স), সেরা চলচ্চিত্র সম্পাদনা ওপেনহাইমার (জেনিফার লেম), সেরা রূপসজ্জা ও চুলসজ্জা পুয়োর থিংস (নাদিয়া স্টেসি, জশ ওয়েস্টন ও মার্ক কুলিয়ার), সেরা মৌলিক আবহসংগীত লুদবিগ গোরানসন (ওপেনহাইমার), সেরা মৌলিক গান হোয়াট ওয়াজ আই মেড ফর? (গীতিকবি ও সুরকার বিলি আইলিশ, ফিনিয়াস ও’কনেল, চলচ্চিত্র: বার্বি), সেরা শিল্প নির্দেশনা পুয়োর থিংস (জেমস প্রাইস, শনা হিথ ও জুজা মিহালেক), সেরা শব্দ দ্য জোন অব ইন্টারেস্ট (জনি বার্ন, টার্ন উইলার্স), সেরা ভিজ্যুয়াল ইফেক্টস গডজিলা মাইনাস ওয়ান (তাকাশি ইয়ামাজাকি, কিয়োকো শিবুয়া, মাসাকি তাকাহাশি, তাতসুজি নোজিমা), সেরা স্বল্পদৈর্ঘ্য চলচ্চিত্র দ্য ওয়ান্ডারফুল স্টোরি অব হেনরি সুগার (ওয়েস অ্যান্ডারসন, স্টিভেন রালস)। সম্মানসূচক অস্কার পুরস্কার পেয়েছেন মার্কিন অভিনেত্রী অ্যাঞ্জেলা ব্যাসেট, কমেডিয়ান, চিত্রনাট্যকার ও পরিচালক মেল ব্রুকস, চলচ্চিত্র সম্পাদক ক্যারল লিটেলটন। অন্যদিকে জিন হার্শোল্ট মানবিক অ্যাওয়ার্ড পেয়েছেন সানড্যান্স চলচ্চিত্র উৎসবের নির্বাহী মিশেল স্যাটার।",1,193.0,0.0,0.0
20170419,226,"

ঝালকাঠিতে মেয়েদের স্কুল ভাঙচুর করল ছেলেরা
","ঝালকাঠির হরচন্দ্র বালিকা বিদ্যালয়ে এসএসসি পরীক্ষার শেষ দিনে পরীক্ষাকেন্দ্রে ব্যাপক ভাঙচুর চালিয়ে উল্লাস করেছে ছাত্ররা। মেয়েদের স্কুলটির ফ্যান, বাথরুমের দরজা, কমোড ও বৈদ্যুতিক লাইট ভাঙচুরসহ ব্যাপক তাণ্ডব চালায় তারা। মোবাইল ফোনে ধারণ করা ভাঙচুরের দৃশ্য সাংবাদিকদের হাতে এসে পৌঁছেছে। নিজেদের দায়িত্বহীনতা ঢাকতে এ ঘটনা ধামাচাপা দিতে ব্যস্ত কেন্দ্রটির কর্তৃপক্ষ। গত রোববার বেলা ১টার পর বিজ্ঞান ও উচ্চতর গণিত পরীক্ষা শেষে এ ঘটনা ঘটে। এতে সরকারি সম্পত্তির লক্ষাধিক টাকার মালামাল নষ্ট হয়েছে। সরেজমিনে দেখা গেছে, বিদ্যালয়ের প্রশাসনিক ভবনের দোতলার ২০৩ নম্বর কক্ষে ঝালকাঠি সরকারি উচ্চ বিদ্যালয়ের ২৩২৪৫৯ থেকে ২৩২৪৭৩ পর্যন্ত রোল নম্বরধারী ১৫ জন এবং উদ্বোধন বহুমুখী মাধ্যমিক বিদ্যালয়ের ২৩২৬০৫ থেকে ২৩২৬২৯ পর্যন্ত ১৫ জন শিক্ষার্থী এসএসসি পরীক্ষায় অংশ নেয়। ওই কক্ষের চারটি বৈদ্যুতিক পাখা, তিনটি টিউব লাইট এবং কক্ষ সংলগ্ন প্রসাধন রুমে ছয়টি ওয়াশরুম/বাথরুমের দরজা, ফ্লাশ প্যান, কমোড ভাঙচুর করা হয়েছে।
২০৫ নম্বর কক্ষে ঝালকাঠি সরকারি উচ্চ বিদ্যালয়ের ২৩২৪২৮ থেকে ২৩২৪৪৩ পর্যন্ত রোল নম্বরধারী ১৬ জন এবং পৌর আদর্শ উচ্চ মাধ্যমিক বিদ্যালয়ের ২৪২৫১৪ থেকে ২৪২৫২৮ পর্যন্ত ১৫ জন শিক্ষার্থী এসএসসি পরীক্ষায় অংশ নেয়। ওই কক্ষের দুটি বৈদ্যুতিক পাখা এবং দুটি টিউব লাইট ভাঙচুর করে তারা।বিদ্যালয়ের কর্মচারী (আয়া) মাকসুদা বেগম বলেন, ‘পরীক্ষা শেষ হলে পরীক্ষার্থীরা হৈহুল্লোড় করে নেমে যায়। পরে রুম পরিষ্কার করতে গিয়ে দেখি সব ভাঙাচোরা। তখন স্যারেরাও দায়িত্ব পালন শেষ করে চলে গেছেন।’এ দিকে বিকেলে স্কুলে এসে এ দৃশ্য দেখে ক্ষোভে ফেটে পড়েন হরচন্দ্র বালিকা উচ্চ বিদালয়ের সাবেক শিক্ষার্থীরা।ভারপ্রাপ্ত কেন্দ্র সচিব মাওলানা এ এস এম মাসুম বিল্লাহ বলেন, ‘এ বিষয়ে আমি কিছুই বলব না। যা বলার প্রধান শিক্ষক ও কেন্দ্র সচিব বলবেন।’
কেন্দ্র সচিব এবং ওই বিদ্যালয়ের প্রধান শিক্ষক নুরুল ইসলাম বলেন, ‘আমি ছুটিতে আছি। ভারপ্রাপ্ত দায়িত্ব পালন করছেন মাসুম বিল্লাহ স্যার। তবে ভাঙচুরের ঘটনা শুনেছি।’এ দিকে অভিযোগ ওঠা ছাত্ররা ঝালকাঠির সরকারি উচ্চ বিদ্যালয়ের শিক্ষার্থী। এ ব্যাপারে ওই স্কুলটির ভারপ্রাপ্ত প্রধান শিক্ষক মো: সুলতান আহম্মেদের কাছে জানতে চাইলে তিনি বলেন, ‘হরচন্দ্র বালিকা বিদ্যালয় কেন্দ্রটিতে সাড়ে ৫০০ শিক্ষার্থী পরীক্ষা দিয়েছে। সবাই আমার স্কুলের ছাত্র নয়। কিছু মেয়ে পরীক্ষার্থীও পরীক্ষা দিয়েছে। আর এ বিষয়টি হরচন্দ্র বালিকা বিদ্যালয় বা কেন্দ্র কর্তৃপক্ষ আমাকে জানায়নি। তারপরও ঘটনার তদন্তে যদি আমার স্কুলের ছাত্ররা দোষী প্রমাণিত হয়, তবে আমি অভিভাবক ও কর্তৃপক্ষকে জানিয়ে পরবর্তী ব্যবস্থা গ্রহণ করবে।’ঝালকাঠি হরচন্দ্র বালিকা বিদ্যালয় ও সরকারি উচ্চ বিদ্যালয় পরিচালনা কমিটির সভাপতি ও জেলা প্রশাসক ফারাহ্ গুল নিঝুম বলেন, ‘বিষয়টি শুনেছি, গুরুত্বসহকারে দেখছি।’
 
",1,193.0,0.0,0.0
20170407,225,"

অতিরিক্ত আইজিপি পদমর্যাদার পুলিশের ছয় কর্মকর্তার পদায়ন
","বাংলাদেশ রেলওয়ে পুলিশ, ট্যুরিস্ট পুলিশ, নৌপুলিশ ও রাজশাহী সারদা পুলিশ একাডেমির প্রিন্সিপাল হিসেবে চার অতিরিক্ত আইজিপিকে ইউনিটগুলোর প্রধান হিসেবে পদায়ন করা হয়েছে। এ ছাড়া দুই অতিরিক্ত আইজিপিকে পুলিশ অধিদফতরে পদায়ন করা হয়েছে।গতকাল সোমবার স্বরাষ্ট্র মন্ত্রণালয়ের জননিরাপত্তা বিভাগ পুলিশ-১ শাখা থেকে এ প্রজ্ঞাপন জারি করা হয়। রাষ্ট্রপতির আদেশক্রমে প্রজ্ঞাপনে সই করেন উপসচিব মো: মাহাবুর রহমান শেখ।
রেলওয়ে পুলিশের প্রধান হিসেবে দায়িত্ব পেয়েছেন পুলিশ অধিদফতরের দেবদাস ভট্টাচার্য, ট্যুরিস্ট পুলিশের প্রধান হিসেবে দায়িত্ব পেয়েছেন রাজশাহী সারদা পুলিশ একাডেমির প্রিন্সিপাল মীর রেজাউল আলম, নৌপুলিশের প্রধান হিসেবে দায়িত্ব পেয়েছেন অ্যান্টি টেররিজম ইউনিটের মোহা: আবদুল আলীম মাহমুদ, সারদা পুলিশ একাডেমির প্রিন্সিপালের দায়িত্ব পেয়েছেন হাইওয়ে পুলিশের মো: মাসুদুর রহমান ভূঞা।এ ছাড়া পুলিশ অধিদফতরের খন্দকার লুৎফুল কবির ও মো: তওফিক মাহবুব চৌধুরীকে অতিরিক্ত আইজিপি হিসেবে পুলিশ অধিদফতরে পদায়ন করা হয়েছে।
",1,193.0,0.0,0.0
20170340,217,"
  	শ্রমিকদের কর্মঘণ্টা কমানোর দাবি 
ন্যায় ও ইনসাফভিত্তিক সমাজ প্রতিষ্ঠা করতে হবে -শামসুল ইসলাম
","বাংলাদেশ শ্রমিক কল্যাণ ফেডারেশনের সভাপতি সাবেক এমপি আ ন ম শামসুল ইসলাম বলেছেন, শ্রমিকদের অধিকার ও মর্যাদা প্রতিষ্ঠার জন্য ন্যায় ও ইনসাফভিত্তিক সমাজ প্রতিষ্ঠা করতে হবে। এই লক্ষ্যে সংগঠনের কাজ তৃণমূল পর্যায়ে ছড়িয়ে দিতে হবে। সব সেক্টরে ট্রেড ইউনিয়ন সংগঠন প্রতিষ্ঠা ও মজবুত ভিত্তির উপর দাঁড় করাতে হবে। ফেডারেশনের উদ্যোগে ভার্চুয়ালি আয়োজিত জেলা-মহানগরী সভাপতি-সাধারণ সম্পাদক সম্মেলনে সভাপতির বক্তব্যে তিনি এ কথা বলেন। সাধারণ সম্পাদক অ্যাডভোকেট আতিকুর রহমানের সঞ্চালনায় এতে আরো উপস্থিত ছিলেন ফেডারেশনের সহসভাপতি অধ্যাপক হারুনুর রশিদ খান, লস্কর মো: তসলিম, কবির আহমদ, মুজিবুর রহমান ভূঁইয়া, সহসাধারণ সম্পাদক অ্যাডভোকেট আলমগীর হোসাইন, সাংগঠনিক সম্পাদক মুহাম্মদ আক্তারুজ্জামান প্রমুখ।
রমজানে শ্রমিকদের কর্মঘণ্টা কমানোর দাবি : পবিত্র মাহে রমজান যথাযথ মর্যাদা ও ভাবগাম্ভীর্যের সাথে পালনের জন্য শ্রমজীবী মানুষ ও দেশবাসীর প্রতি আহ্বান জানিয়েছে বাংলাদেশ শ্রমিক কল্যাণ ফেডারেশন। এক যৌথ বিবৃতিতে ফেডারেশনের সভাপতি সাবেক এমপি আ ন ম শামসুল ইসলাম ও সাধারণ সম্পাদক অ্যাডভোকেট আতিকুর রহমান বলেন, পবিত্র মাহে রমজান উপলক্ষে দেশের শ্রমজীবী মানুষদের কর্মঘণ্টা হ্রাস করার জন্য মালিকদের প্রতি জোর দাবি জানাচ্ছি। একই সাথে রমজানের ইবাদত যথাযথভাবে পালনের জন্য কর্ম ক্ষেত্রে সুযোগ করে দেয়ার জন্য আহ্বান করছি। বিজ্ঞপ্তি।
",1,193.0,0.0,0.0
20170339,216,"

কুয়েতে প্রবাসী যুবকের মৃত্যু 
","রাজবাড়ীর গোয়ালন্দ পৌরসভার ১ নং ওয়ার্ড হাউলি কেউটিল অলিমুদ্দিন পাড়ার ইসমাঈল মোল্লার (মেম্বার) বড় ছেলে শহীদুল মোল্লা শহিদ (৪৫) ব্রেন স্ট্রোক করে কুয়েতের একটি হাসপাতালে মৃত্যুবরণ করেছেন। শহিদুল ১৯৯৮ সাল থেকে কুয়েতের একটি কোম্পানিতে কর্মরত ছিলেন। মাঝে মধ্যে তিনি দেশের বাড়িতে আসতেন। বাড়িতে তার এক স্ত্রী ও কলেজপড়ুয়া দুই ছেলেমেয়ে আছে। মৃত্যুর দুই মাস আগে কর্মরত অবস্থায় হঠাৎ তিনি ব্রেইন স্ট্রোকে অসুস্থ হয়ে পড়লে তাকে কুয়েতের একটি হাসপাতালে ভর্তি করা হয়। মৃত্যু পর্যন্ত তিনি ওই হাসপাতালের আইসিইউতে লাইফ সাপোর্টে ছিলেন। গত বৃহস্পতিবার রাত ২টার দিকে তার মৃত্যু হয় বলে তার ছোটভাই সালমান ফার্সি আলম জানান। শহিদুল ও তার পরিবার এক সময় দৌলতদিয়া ইউনিয়নের বনভাওইল গ্রামে বাসিন্দা ছিল। কিছুুদিন আগে নদীভাঙনের শিকার হয়ে তারা গোয়ালন্দ পৌরসভার বর্তমান ঠিকানায় বসতি স্থাপন করেছেন।সালমান ফার্সি জানান, তার ভাইয়ের লাশ আজ মঙ্গলবার সকালে একটি ফ্লাইটে ঢাকা শাহজালাল আন্তর্জাতিক বিমানবন্দর হয়ে বাড়িতে আসার কথা রয়েছে।
 
",1,193.0,0.0,0.0
20170312,214,"

হাথুরু থাকলে ফেরা কঠিন হবে : তামিম
","এত দিন বিষয়টা নিয়ে কানাঘুষা হতো। ওপেন সিক্রেট হলেও যেহেতু সরাসরি তামিম ইকবাল বা চন্ডিকা হাথুরুসিংহে নিজেদের দূরত্ব নিয়ে মন্তব্য করেননি, তাই নিশ্চিত করে কিছু বলার সুযোগ ছিল না। তবে এবার তামিম সে বাধা দূর করে দিলেন। নিজেই জানিয়ে দিলেন, হাথুরু থাকলে জাতীয় দলে ফেরা সহজ হবে না। এক সাক্ষাৎকারে তামিমকে সোজাসাপ্টা প্রশ্ন করা হয়, হাথুরু থাকলে দলে ফিরবেন কি না। তামিম রাখঢাক না করে জানিয়ে দেন, ‘আমার ফেরাটা কঠিন হবে- এতটুকু বলতে পারি।’দিন কয়েক আগে বিসিবি সভাপতি নাজমুল হাসান পাপন যখন সংবাদমাধ্যমের সঙ্গে কথা বলেন, সে সময়ও তামিম-হাথুরুর প্রসঙ্গ উঠেছিল। বিসিবি সভাপতি তখন কড়াভাবে জানিয়ে দেন, ‘তামিম খেলতে চাইলে অবশ্যই খেলবে, এখানে হেড কোচকে জিজ্ঞেস কেন করতে হবে।’তামিম ইকবাল জাতীয় দলে ফিরবেন কি না সে প্রশ্নের উত্তর বিসিবির সাথে তামিমের বৈঠকের পর জানা যাবে বলে জানিয়েছিলেন বিসিবি সভাপতি। আলোচিত সে ‘বৈঠক’ গত ১০ মার্চ অনুষ্ঠিত হয়েছে। তবে সে বৈঠকের সারকথা এখনো সংবাদমাধ্যমে পৌঁছায়নি।তামিম খেললে শর্ত থাকবে কেন : সুজনবিপিএলে ফরচুন বরিশালকে চ্যাম্পিয়ন করার পর তামিম ইকবাল বলেছিলেন, জাতীয় দলে ফিরতে হলে অনেক কিছু ঠিক হতে হবে। তার এমন কথা হজম করতে পারছেন না বোর্ড পরিচালক ও সাবেক অধিনায়ক খালেদ মাহমুদ সুজন। জাতীয় দলের হয়ে খেলতে শর্ত কেন লাগবে, এমন প্রশ্ন তুলেছেন তিনি। গত রোববার তৃতীয়বারের মতো বিসিবি কর্মকর্তাদের সাথে বৈঠকে বসেছেন তামিম। যদিও তাকে নিয়ে ধোঁয়াশা এখনো বিদ্যমান। তবে সবকিছু বিসিবিই পরিষ্কার করবে বলে জানিয়েছেন তিনি। একইসাথে জানালেন নিজের সিদ্ধান্তে অনড় থাকার কথা।তামিমের শর্ত কী, সেটা জানেন না সুজন। গতকাল মিরপুর শেরেবাংলা স্টেডিয়ামে পারটেক্সের বিপক্ষে আবাহনীর ম্যাচের পর তিনি বলেন, ‘দেখুন, তামিমের অভিজ্ঞতা নিয়ে, পারফরম্যান্স নিয়ে কারো তো কোনো কথা নেই। মিডিয়ায় আমিও শুনি। তামিমের সাথে আমার কথা হচ্ছে অনেক দিন ধরে। এবারের বিপিএলে তামিমের সাথে আমার শুধু হাত মেলানো হয়েছে খেলা শেষে। ওইভাবে বসে কথা হয়নি। আমি বলতে পারব না ও কী চাচ্ছে, কী চাচ্ছে না। যেহেতু ও বিশেষভাবে প্রেসিডেন্ট স্যারের সাথেই বসতে চাচ্ছে, এখানে আমার কথা না বলাই ভালো। ’সুজনের মতে, জাতীয় দল সবার ঊর্ধ্বে। তাই শর্ত দিয়ে খেলার কথা শুনতেই তার খারাপ লাগছে। তিনি বলেন, ‘কথা বলুক, কেন খেলতে চাচ্ছে না, কী হলে খেলবে, এটা ওর প্রেসিডেন্ট স্যারকে পরিষ্কার করাটাই ভালো। এটার মধ্যে আমাদের থার্ড পারসন না যাওয়াটাই ভালো। আমরা সবাই চাই, তামিম ফিরে আসুক। খেলতে চাইলে অবশ্যই খেলবে। কিন্তু শর্ত দিয়ে খেলবে, এই কথাটা শুনতে যেন কেমন শোনায়। আমি জাতীয় দলের হয়ে খেলব। দেশ, জাতীয় দল এসব অনেক ঊর্ধ্বে। এখানে শর্ত থাকবে কী থাকবে না, এই কথাটা শুনতেই খারাপ দেখায়। ’তামিমকে এখনো বাংলাদেশের প্রয়োজন বলে মনে করেন সুজন, ‘তামিম এত বছর বাংলাদেশ দলকে সার্ভিস দিয়েছে, ওকে আমাদের প্রয়োজন। টিম, সিলেক্টররা আছেন, তারা যদি মনে করেন অবশ্যই তামিমকে আমাদের প্রয়োজন। দরকার হলে খেলবে। কিন্তু সেটা কোনো কিছুর বিনিময়ে বা কোন শর্তে, সেটা কতটা যৌক্তিক, আমি নিজেও বলতে পারব না। ’তামিম বাংলাদেশ ক্রিকেটের জন্য খুবই গুরুত্বপূর্ণ একজন খেলোয়াড়। সেটা বোর্ডই সিদ্ধান্ত নেবে। ও যেহেতু বলেছে বোর্ডের সাথে বসবে। পাপন ভাই সিরাজ ভাই ও জালাল ভাইকে সেই দায়িত্বটা দিয়েছেন। কোনটা ঠিক সময়ে বলবে, কখন বলবে, কখন তাদের সময় হয় বসার, এত দিন সময় লাগছে কেন। সবাই তো আমরা দেশেই থাকি- সেটা আমি জানি না। ’তামিম ইস্যুর দ্রুত ইতি দেখতে চেয়ে সুজন আরো বলেন, ‘আমি মনে করি, যত তাড়াতাড়ি বসে একটা সুরাহা করা যাবে। এটা এমন একটা ব্যাপার যে প্রতিদিন টক অব দ্য টাউন হয়ে যাচ্ছে। আমি মনে করি, বাংলাদেশ ক্রিকেট এই সবকিছুর ঊর্ধ্বে।’
",1,193.0,0.0,0.0
20170303,213,"

ব্রত ওডিআই মিশনে
","নিদাহাস ট্রফি থেকে বাংলাদেশ-শ্রীলঙ্কার লড়াই নতুন মাত্রা পায়। ‘নাগিন ড্যান্স’ বিতর্ক ছড়িয়ে পড়েছিল সবখানে। এরপর যতবার শ্রীলঙ্কার বিপক্ষে মুখোমুখি হয়েছে বাংলাদেশ, ঘুরে ফিরে এসেছে ‘নাগিন ড্যান্স’ প্রসঙ্গ। তবে ‘নাগিন ড্যান্স’ বিতর্ক ঢাকা পড়ে যায় ‘টাইমড আউট’ বিতর্কের কাছে। সর্বশেষ গত ওয়ানডে বিশ্বকাপে অ্যাঞ্জেলো ম্যাথুজের ‘টাইমড আউট’ কাণ্ডে দুই দলের লড়াই রূপ নিয়েছে মহারণে। সিলেটে তিন ম্যাচের টি-২০ সিরিজ বাংলাদেশের ব্যাটাররা আউট হলেই ম্যাথুজসহ অনেকেই ঘড়ি দেখিয়ে ‘টাইমড আউট’ প্রসঙ্গ টেনে এনেছেন। শুধু তাই নয়, ২-১ ব্যবধানে সিলেটে সিরিজ জেতার পর ট্রফি নিয়ে ‘টাইমড আউট’ উদযাপন করেছে শ্রীলঙ্কা দল।প্রায় দেড় মাসব্যাপী বিপিএল ব্যস্ততা শেষে বিশ্রাম পায়নি টাইগাররা। শ্রীলঙ্কার বিপক্ষে টি-২০ সিরিজের মাধ্যমে চলতি বছরে আন্তর্জাতিক খেলায় মাঠে নেমেছে নাজমুল হাসান শান্তর দল। গত ৪ মার্চ থেকে শুরু হওয়া টি-২০ সিরিজে শুরুতে ধাক্কা খেলেও মধ্যে ঘুরে দাঁড়িয়েছিল। তবে শেষ ম্যাচে শ্রীলঙ্কার নতুন চমক নুয়ান থুশারাই যেন কাল হয়ে দাঁড়িয়েছিল টাইগারদের সামনে। রিশাদ-জাকেররা শুরু থেকে লড়াই করেও শেষ পর্যন্ত জিততে পারল না সিরিজ। ২-১ ব্যবধানে সিরিজ শিরোপা নিজেদের করে নিয়েছে সফরকারীরা। টি-২০-এর আক্ষেপ ঘুঁচিয়ে এবার টাইগারদের সামনে নতুন চ্যালেঞ্জ ওয়ানডে সিরিজ। আগামীকাল ১৩ মার্চ থেকে মাঠে গড়াবে তিন ম্যাচের এই সিরিজ। ১৫ ও ১৮ মার্চ আয়োজিত হবে বাকি দুই ম্যাচ। সেই লক্ষ্যে চট্টগ্রামে পৌঁছেছে টাইগাররা শুরু করেছে অনুশীলনও। এবার তাদের ব্রত ওডিআই মিশন।সংক্ষিপ্ত সংস্করণে সিরিজ জিততে না পারলেও ওয়ানডে বিশ্বকাপে বেশ ভালোভাবেই নজর দিচ্ছে শান্ত-মুশফিকরা। শীত বিদায় নিয়েছে বেশি দিন হয়নি, তার পরও চট্টগ্রামে তীব্র গরম। তপ্ত রোদে বেলা দেড়টা থেকে প্রায় সাড়ে তিন ঘণ্টারও বেশি সময় ধরে অনুশীলন করেছে পুরো দল। এই গরমের সাথে খাপ খাওয়াতে মোস্তাফিজ, লিটন, মুশফিকরা মাঠে কাটিয়েছেন লম্বা সময়। হাড়ভাঙা অনুশীলনে ঘাম ঝরাচ্ছেন তারা। নিজেদের প্রিয় ফরম্যাটে ঘুরে দাঁড়ানোর জন্য যেসব কৌশল রপ্ত করা দরকার সেটিও করছেন। এবারের সিরিজটা অবশ্য টাইগারদের জন্য ভিন্ন এক সিরিজ। কারণ লম্বা সময় পর নতুন নির্বাচক প্যানেল ও নতুন অধিনায়কের অধীনে চলছে এবারের সিরিজ। যদিও প্রথম অ্যাসাইনমেন্টে ব্যর্থ হয়েছে। কিন্তু ব্যর্থতার মধ্যেও কিছু ইতিবাচক দিক খুঁজে পেয়েছে দল।সিলেটের সেই ঝাঁজ চট্টগ্রামেও যে থাকবে, সেটা অনুমান করাই যায়! নিজেদের গ্রাউন্ডে শ্রীলঙ্কার বিপক্ষে কুড়ি ওভারের সিরিজ হেরে যাওয়া মেনে নিতে পারছেন না কোনো ক্রিকেটার। চট্টগ্রামে টি-২০-এর বদলা ওয়ানডেতে নেয়ার সুযোগ নাজমুল হাসান শান্তর দলের। বেলা ২টার বেশ আগেই পুরো দলকে নিয়ে মাঠে হাজির হন প্রধান কোচ চন্ডিকা হাথুরুসিংহে। বেশ সময় নিয়ে ওয়ার্মআপ করেন ক্রিকেটাররা। কিছুক্ষণ ফুটবলও খেলেন। এরপর শুরু হয় নেট সেশন। প্রধান কোচ হাথুরুসিংহে ও ব্যাটিং কোচ ডেভিড হেম্পের তত্ত্বাবধানে শুরু হয় লিটন ও সৌম্যর নেট সেশন। সিলেটে সিরিজ নির্ধারণী ম্যাচে থুসারার কাছেই পরাজিত হয়েছিল বাংলাদেশ। হয়তো থুসারার বিপক্ষে প্রস্তুতি নিতেই স্থানীয় বোলার সোহানকে নেটে খেলেছেন লিটন-সৌম্য-মুশফিকরা! গত কিছুদিন ধরেই মোস্তাফিজের বোলিং ভালো হচ্ছে না। লঙ্কানদের বিপক্ষে টি-২০ সিরিজে বেশ ভুগতে হচ্ছে এই পেসারকে। টানা তিন ম্যাচেই ৪০-এর বেশি রান দিয়েছেন। তবে গতকাল অনুশীলনে ভিন্ন মোস্তাফিজকে পাওয়া গেছে। তার অফস্ট্যাম্পের ইনসুইং বলগুলো খেলতেই পারছিলেন না লিটন। মোস্তাফিজ টানা ৬ ওভারের মতো বোলিং করেছেন। তার বলে বাউন্ডারি তো দূরে থাক, কেউই ঠিকঠাক খেলতে পারেননি। মোস্তাফিজ হয়তো বার্তা দিয়ে রাখলেন, ‘আমি ফুরিয়ে যাইনি!’ বোলারদের বোলিংয়ে কোনো ত্রুটি দেখলেই হাথুরুসিংহে কথা বলেছেন কয়েক দফা। রিশাদ, তাইজুল, মিরাজের সাথে একাধিকবার কথা বলেছেন। লেগ স্পিনার রিশাদকেও আলাদাভাবে ব্যাটিং অনুশীলন করিয়েছেন হাথুরুসিংহে। অধিনায়ক শান্ত জানিয়েছেন, ‘ওভার অল সিরিজে আমার মনে হয় অনেক ইতিবাচক দিক ছিল। যেভাবে উইকেট হারানোর পরেও আমরা ফিরে এসেছি। প্রথম ম্যাচ এবং শেষ ম্যাচে। হারলেও অনেক ইতিবাচক দিক ছিল যা ওয়ানডেতে কাজে লাগবে।’
",1,193.0,0.0,0.0
20170294,212,"

  প্রাইম ব্যাংক, আবাহনী ও শেখ জামাল জয়ী
","ক’দিন আগে ফরচুন বরিশালকে জেতানোর পাশাপাশি ব্যাট হাতে ৪৯২ রান করে বিপিএলের সেরা খেলোয়াড়ও হয়েছেন তামিম ইকবাল। তবে ডিপিএলে ব্যাটিংয়ে শুরুটা ভালো হয়নি প্রাইম ব্যাংক ক্রিকেট ক্লাবের অধিনায়কের। শাইনপুকুর ক্রিকেট ক্লাবের বিপক্ষে তামিমের ব্যাট থেকে এসেছে মাত্র ১৭ রান। তার ব্যর্থতার দিনে ব্যাংকের জয়ের নায়ক নাজমুল ইসলাম অপু এবং হাসান মাহমুদ।ব্যাটারদের ব্যর্থতার মাঝে দাঁড়িয়ে শেষ উইকেটে দলকে লড়াইয়ের পুঁজি এনে দিয়েছিলেন নাজমুল। ব্যাট হাতে ৪০ রান করার পাশাপাশি বোলিংয়েও এক উইকেট নিয়েছেন বাঁহাতি এই স্পিনার। এ দিকে বোলিংয়ের বাকি কাজটা সেরেছেন হাসান ও সানজামুল। পেসার হাসান চারটি এবং সানজামুল নিয়েছেন তিনটি উইকেট। তাদের এমন পারফরম্যান্সে শাইনপুকুরকে ৭১ রানে হারিয়ে ডিপিএলের মৌসুম শুরু করল প্রাইম ব্যাংক।ফতুল্লার খান সাহেব ওসমান আলী স্টেডিয়ামে জয়ের জন্য ১৯৭ রান তাড়ায় ইনিংসের তৃতীয় বলেই খালিদের (০) উইকেট হারায় শাইনপুকুর। তিনে নেমে প্রথম বলেই আউট অমিত হাসান (০)। হাল ধরেন জিসান আলম ও মার্শাল আইয়ুব। তারা দু’জনে মিলে যোগ করেন ৪৫ রান। নাজমুল অপুর বলে আউট জিসান (২৭)। একটু পর মার্শালও (২১) আউট হন। এরপর দ্রুতই ফেরেন ইরফান শুক্কুর, জাওয়াদ রোয়েন, আকবর আলীরা। শেষ দিকে আরাফাত সানির ২০ রান কেবল হারের ব্যবধানই কমিয়েছে। প্রাইম ব্যাংকের হয়ে পেসার হাসান চারটি, স্পিনার সানজামুল তিনটি এবং একটি করে উইকেট নিয়েছেন নাজমুল অপু, মেহেদী এবং নাঈম ইসলাম।এর আগে ব্যাটিং করতে নেমে উদ্বোধনী জুটিতে তামিম ও শাহাদাত হোসেন দিপু ভালোই সূচনা করেন। দু’জনের ৪৭ রানের জুটি ভেঙেছেন হাসান মুরাদ। প্রাইম ব্যাংকের অধিনায়ক ফিরেছেন ১৭ রানে। পাওয়ার প্লে শেষ হওয়ার পর আউট হয়েছেন দিপুও। এরপর জাকির হাসান (২৪), নাইম ইসলামরা (২৫) থিতু হলেও বড় ইনিংস খেলতে পারেননি। শেষের জুটিতে প্রাইম ব্যাংককে লড়াইয়ের পুঁজি এনে দেন নাজমুল অপু ও রুবেল হোসেন। তারা দু’জনে মিলে ৬৯ রান যোগ করেছেন। যেখানে ৪০ রানের ইনিংস খেলেছেন নাজমুল। রুবেলের ব্যাট থেকে এসেছে ২৩ রান। শাইনপুকুরের মুকিদুল ইসলাম মুগ্ধ চারটি, সানি তিনটি, হাসান মুরাদ দু’টি উইকেট নেন।পারটেক্সকে ১৭১ রানে হারাল আবাহনীঢাকা প্রিমিয়ার লিগের (ডিপিএল) উদ্বোধনী ম্যাচে গতকাল পারটেক্সকে ১৭১ রানে হারিয়েছে আবাহনী। শেরেবাংলা জাতীয় ক্রিকেট স্টেডিয়ামে বর্তমান চ্যাম্পিয়নদের ২৬৮ রানের জবাবে পারটেক্স গুটিয়ে গেছে মাত্র ৯৭ রানে। বাঁহাতি স্পিনার তানভির ২৬ রানে ৪ উইকেট। তাতেই মিলে ম্যাচ সেরার পুরস্কার। সাব্বিরের ব্যাট থেকে আসে ৫৯ বলে ৭১ রানের ইনিংস।সবুজ ঘাসের ছোঁয়া থাকা উইকেটে টস জিতে আবাহনীকে ব্যাটিংয়ে পাঠায় পারটেক্স। তবে তাদের পরিকল্পনা সফল হতে দেননি সাব্বির। নাঈম শেখের সাথে উদ্বোধনী জুটিতে ১০৭ রান যোগ করেন। শুরু থেকেই রানের চাকা সচল রাখেন সাব্বির ও নাঈম। প্রথম পাওয়ার প্লেতে ৭২ রান করে আবাহনী। সাব্বির ৩৮ বলে ৫০ পূর্ণ করেন। ১৮তম ওভারে আসাদুজ্জামানের স্লোয়ারে ছক্কা মারতে গিয়ে মোহর শেখের তালুবন্দী হন। নিজের পরের ওভারে আরেকটি স্লোয়ারে নাঈমকেও (৫৮ বলে ৩৭) ফেরান। পরে ক্রিজে গিয়ে প্রথম বলেই পুল করে ডিপ ফাইন লেগে ক্যাচ দেন আফিফ হোসেন।মাহমুদুল হাসান জয় ও জাকের আলি ভালো কিছুর আভাস দিয়েও ইনিংস বড় করতে পারেননি। ৫০ বলে ৩৪ রান করে ফেরেন জয়। জাকেরের ব্যাট থেকে আসে ৩১ বলে ২১ রান। ষষ্ঠ উইকেটে ৫০ রানের জুটি গড়েন অধিনায়ক মোসাদ্দেক হোসেন (৪২) ও সাইফ উদ্দিন (৩১)। শেষ দিকে ২ ছক্কায় ৯ বলে ১৭ রানের ক্যামিও ইনিংস খেলেন রকিবুল হাসান।রান তাড়ায় একবারের জন্যও মনে হয়নি ম্যাচটি জিততে পারে পারটেক্স। তৃতীয় ওভারে ড্রেসিংরুমের পথ ধরেন মুনিম শাহরিয়ার। পঞ্চাশ রানের আগে ৫ উইকেট হারায় প্রিমিয়ার লিগে ফেরা দলটি। রাজিবুল ইসলাম করেন দলের পক্ষে সর্বোচ্চ ২০ রান। তানভিরের ৪ উইকেট ছাড়াও সাইফ উদ্দিন ও রকিবুল নেন ২টি করে উইকেট।অনায়াসে জয় পেল শেখ জামালগাজী টায়ার্স ক্রিকেট একাডেমিকে ভালো শুরু এনে দিয়েছিলেন আশিকুর রহমান ও ইফতেখার হোসেন। বাঁহাতি স্পিনে উদ্বোধনী জুটি ভাঙলেন টিপু সুলতান। পরে তার দারুণ বোলিংয়ে বেশি দূর যেতে পারল না গাজী টায়ার্স। ছোট লক্ষ্যে অনায়াস জয় পেল শেখ জামাল ধানমন্ডি ক্লাব। বিকেএসপির ৩ নম্বর মাঠে গাজী টায়ার্সের বিপক্ষে ৬ উইকেটে জিতেছে শেখ জামাল। ঢাকা প্রিমিয়ার লিগের উদ্বোধনী দিনে ১৬৮ রানের লক্ষ্য ১১০ বল বাকি থাকতেই ছুঁয়ে ফেলেছেন নুরুল হাসান সোহানের নেতৃত্বাধীন দল। গাজী টায়ার্সের ইনিংস একাই টেনেছেন আশিকুর। সবশেষ অনূর্ধ্ব-১৯ বিশ্বকাপে বাংলাদেশের প্রতিনিধিত্ব করা ওপেনার শেষ পর্যন্ত অপরাজিত থেকে করেছেন ৮৯ রান। লিস্ট ‘এ’ ক্রিকেটে বাংলাদেশের কোনো ব্যাটসম্যানের ‘ক্যারিং দা ব্যাট থ্রু আ কমপ্লিট ইনিংস’-এর স্রেফ দ্বিতীয় ঘটনা এটি। ২০০১ সালে জিম্বাবুয়ের বিপক্ষে ১০৩ রানে গুটিয়ে যাওয়া ম্যাচে ৩৩ রানে অপরাজিত থাকেন জাভেদ ওমর। প্রায় ২৩ বছর পর তার সঙ্গী হলেন ১৮ বছর বয়সী আশিকুর। চার ম্যাচের ছোট্ট লিস্ট ‘এ’ ক্যারিয়ারে তার দ্বিতীয় পঞ্চাশ ছোঁয়া ইনিংস এটি।আশিকুরের কীর্তি ছাপিয়ে শেখ জামালের নায়ক টিপু। ক্যারিয়ার সেরা বোলিংয়ে ১০ ওভারে স্রেফ ৩০ রানে ৪ উইকেট নেন তিনি। ২৫ বছর বয়সী এই স্পিনারের হাতেই ওঠে ম্যাচ সেরার পুরস্কার। গত প্রিমিয়ার লিগে গাজী গ্রুপ ক্রিকেটার্সের হয়ে আবাহনী লিমিটেডের বিপক্ষে ৪৭ রানে ৪ উইকেট ছিল তার আগের সেরা। রান তাড়ায় শেখ জামালের শুরুটা ভালো হয়নি। মারুফ মৃধার প্রথম ওভারে শূন্য রানে বোল্ড হন সৈকত আলি। ড্রাইভ খেলতে গিয়ে বল স্ট্যাম্পে টেনে আনেন সৈকত। চতুর্থ ওভারে রবিউল ইসলামকে ফেরান তৌফিক আহমেদ। তৃতীয় উইকেটে ৬৫ রানের জুটি গড়েন সাইফ ও ফজলে মাহমুদ। দু’জনকেই আউট করেন যুব বিশ্বকাপ মাতানো বাঁহাতি পেসার মারুফ। ৬৩ বলে ৬ চার ও ১ ছক্কায় ৪৫ রান করেন শেখ জামাল ওপেনার সাইফ। এক ওভার পর উইকেটের পেছনে গাজী মোহাম্মদ তাহজিবুল ইসলামকে ক্যাচ দেন ফজলে মাহমুদ। এরপর আর উইকেট পড়তে দেননি সোহান ও ইয়াসির আলি চৌধুরী। দু’জনের ৭৬ রানের অবিচ্ছিন্ন জুটিতে অনায়াসেই ম্যাচ জেতে শেখ জামাল। ৩ চার ও ২ ছক্কায় ৩২ বলে ৪৪ রান করেন ইয়াসির। ৪ চারে ৩৯ বলে ৩১ রানের ইনিংস খেলেন সোহান। এর আগে টস হেরে ব্যাটিংয়ে নেমে উদ্বোধনী জুটিতে ৭৬ রান যোগ করেন আশিকুর ও ইফতেখার। ২১তম ওভারে টিপুর বলে বোল্ড হন ৩১ রান করা ইফতেখার। এরপর আর কাউকে সঙ্গী হিসেবে পাননি আশিকুর। একার লড়াইয়ে নবাগত দলটিকে দেড় শ’ পার করান আশিকুর। ১৩৩ বলে ৪ চার ও ৩টি ছক্কা মারেন তিনি। আশিকুর ও ইফতেখার ছাড়া গাজী টায়ার্সের কোনো ব্যাটসম্যান ১০ রানের বেশি করতে পারেননি।
",1,193.0,0.0,0.0
20170628,252,"
	ফার্স্ট লেডি আসিফা ভুট্টো 
পাকিস্তানে শপথ নিলেন ১৯ মন্ত্রী
","পাকিস্তানের প্রধানমন্ত্রী শাহবাজ শরিফের মন্ত্রিসভা শপথ নিয়েছে। শরিকদের মধ্যে কয়েক দিন আলোচনার পর গতকাল সোমবার তারা শপথ গ্রহণ করেছেন। আওয়ানে সদরে শপথবাক্য পাঠ করিছেন প্রেসিডেন্ট আসিফ আলি জারদারি। এর আগে মন্ত্রিসভায় অন্তর্ভুক্তির জন্য প্রধানমন্ত্রীর মধ্যস্থতায় প্রেসিডেন্টের কাছে অন্তত ১৯টি সুপারিশ করা হয়েছিল। এর একটি সারসংক্ষেপ আইওয়ানে সদরের কাছে পাঠানো হয়েছিল। দি নিউজ।সূত্রটি আরো জানায়, সংবিধানের ৯২ অনুচ্ছেদের ১ ধারার অধীনে মন্ত্রিসভার অন্তর্ভুক্তির জন্য যে নামগুলো সুপারিশ করা হয়েছে, তাদের মধ্যে রয়েছে পিএমএল-এন সদস্য আহসান ইকবাল, খাজা আসিফ, ইসহাক দার, কায়সার আহমদ শেখ, রিয়াজ হোসেন পীরজাদা, রানা তানভীর, আজম নাজির, তারার, জাম কামাল খান, আমির মুকাম, আওয়াইস লেঘারি ও আতাউল্লাহ তারার। অন্য দিকে এমকিউএম-পি-এর খালিদ মকবুল সিদ্দিকী এবং ইস্তেহকামে পাকিস্তান পার্টির আবদুল আলিম খানও অন্তর্ভুক্ত রয়েছেন।
এ ছাড়া ইসহাক দার ও মুসাদিক মালিককেও সংবিধানের ৯১ অনুচ্ছেদের ধারা ৯-এর অধীনে মন্ত্রী হিসেবে নিয়োগের সুপারিশ করা হয়েছে। কারণ উভয়ই তাদের পার্লামেন্ট সদস্য হিসেবে মেয়াদ শেষ হওয়ার পরে ১২ মার্চ (আজ) পার্লামেন্ট সদস্য পদ থেকে অব্যাহতি নেবে। উল্লিখিত ধারাটি প্রধানমন্ত্রীকে মন্ত্রিসভায় এমন কাউকে অন্তর্ভুক্ত করার ক্ষমতা দেয়, যিনি ছয় মাসের জন্য পার্লামেন্ট সদস্য নন।এ দিকে ৯১ ধারার ৯-এর অধীনে আরো তিনজনের ব্যাপারে সুপারিশ করা হয়েছে। তারা হলেন- মোহাম্মদ আওরঙ্গজেব, আহাদ খান চিমা এবং সৈয়দ মহসিন রাজা নকভি। মন্ত্রিসভায় অন্তর্ভুক্তির জন্য সুপারিশ করা একমাত্র নারী সদস্য হলেন শাজা ফাতিমা। সংবিধানের ৯২ অনুচ্ছেদের ১ নম্বর ধারা অনুযায়ী তিনি প্রতিমন্ত্রী হিসেবে শপথ নেবেন বলে সারসংক্ষেপে বলা হয়েছে।
ফার্স্ট লেডি হচ্ছেন আসিফা ভুট্টো : এ দিকে পাকিস্তানের ফার্স্ট লেডি হতে যাচ্ছেন দেশটির নতুন প্রেসিডেন্ট আসিফ আলি জারদারি ও বেনজির ভুট্টোর মেয়ে আসিফা ভুট্টো। শিগগিরই এর আনুষ্ঠানিক ঘোষণা দেবেন প্রেসিডেন্ট। এমনটা হলে তিনিই হবেন পাকিস্তানের প্রথম ফার্স্ট লেডি। গতকাল সোমবার ভারতের সংবাদমাধ্যম এনডিটিভির খবরে বলা হয়, শিগগিরই সদ্য নির্বাচিত পাকিস্তানের ১৪ তম প্রেসিডেন্ট আসিফ আলি জারদারি ফার্স্ট লেডি হিসেবে তার মেয়ের নাম ঘোষণা করবেন।সাধারণত প্রেসিডেন্টের স্ত্রী হন ফার্স্ট লেডি। তবে ২০০৭ সালে জারদারির স্ত্রী বেনজির ভুট্টো আততায়ীর হাতে নিহত হন। এ কারণে মেয়েকে ফার্স্ট লেডি ঘোষণা করতে যাচ্ছেন জারদারি। দেশটির ইতিহাসে এই প্রথম এমন ঘটনা ঘটতে যাচ্ছে। আনুষ্ঠানিক ঘোষণার পর আসিফা ফার্স্ট লেডির প্রটোকল ও সরকারি সব সুযোগ-সুবিধা পাবেন বলে খবরে জানানো হয়।
",1,193.0,0.0,0.0
20170632,253,"

পবিত্র রমজান মাস শুরু আজ
৬ এপ্রিল শবেকদর
","বাংলাদেশে আজ মঙ্গলবার থেকে পবিত্র রমজান মাস শুরু হয়েছে। গতকাল এশার নামাজের সাথে তারাবির নামাজ পড়েন ধর্মপ্রাণ মুসল্লিরা। ভোর রাতে সাহরি খেয়ে প্রথম রোজা রাখা শুরু করেন তারা। গতকাল সন্ধ্যায় জাতীয় মসজিদ বায়তুল মোকাররমের ইসলামিক ফাউন্ডেশনের সভাকক্ষে জাতীয় চাঁদ দেখা কমিটির সভা অনুষ্ঠিত হয়। সভা শেষে ধর্মমন্ত্রী মো: ফরিদুল হক খান জানান, দেশের আকাশে পবিত্র রমজান মাসের চাঁদ দেখা গেছে। ফলে মঙ্গলবার থেকে রমজান মাস শুরু হচ্ছে। এ ছাড়া আগামী ৬ এপ্রিল শনিবার রাতে পবিত্র শবে কদর পালিত হবে। এ সময় তিনি দেশবাসীকে পবিত্র রমজানের শুভেচ্ছা জানান।
সভায় ধর্ম মন্ত্রণালয়ের সচিব মু: আ: হামিদ জমাদ্দার, ইসলামিক ফাউন্ডেশনের মহাপরিচালক (অতিরিক্ত সচিব) ড. মহা: বশিরুল আলম, মন্ত্রিপরিষদ বিভাগের যুগ্ম সচিব মো: সাইফুল ইসলাম ভূঁইয়া, তথ্য ও সম্প্রচার মন্ত্রণালয়ের যুগ্ম সচিব মো: কাউসার আহাম্মদ, ধর্ম মন্ত্রণালয়ের যুগ্ম সচিব মো: সাইফুল ইসলাম, সিনিয়র উপপ্রধান তথ্য কর্মকর্তা মো: আবদুল জলিল, বায়তুল মোকাররম জাতীয় মসজিদের খতিব হাফেজ মাওলানা মুফতি মোহাম্মদ রুহুল আমীন, বাংলাদেশ মহাকাশ গবেষণা ও দূর অনুধাবন প্রতিষ্ঠানের প্রধান বৈজ্ঞানিক কর্মকর্তা ড. মুহাম্মদ শহিদুল ইসলাম, বাংলাদেশ আবহাওয়া অধিদফতরের পরিচালক মো: আজিজুর রহমান, বায়তুল মোকাররম জাতীয় মসজিদের সিনিয়র পেশ ইমাম মুফতি মাওলানা মুহাম্মদ মিজানুর রহমান, সরকারি মাদ্রাসা-ই-আলিয়ার অধ্যক্ষ মুহাম্মাদ আবদুর রশীদ, চকবাজার শাহী জামে মসজিদের খতিব মুফতি শেখ নাঈম রেজওয়ান প্রমুখ উপস্থিত ছিলেন। রোজা ইসলামের ৫ স্তম্ভের একটি। প্রতি বছর অত্যন্ত ধর্মীয় ভাবগাম্ভীর্যের মধ্য দিয়ে মুসলিম বিশ্বে পবিত্র রমজানের রোজা পালন করা হয়। এক মাস সংযম পালনের পর মুসলমানরা শাওয়াল মাসের চাঁদ দেখে পবিত্র ঈদুল ফিতর উদযাপন করেন।
",1,193.0,0.0,0.0
20170635,254,"

নাগালের বাইরে খেজুর  অস্থির লেবু-শসা-বেগুন
","আজ মঙ্গলবার থেকে বাংলাদেশে শুরু হচ্ছে পবিত্র মাহে রমজান। এর আগেই রোজায় বেশি ব্যবহার হওয়া পণ্যগুলোর দাম বেড়েছে। এর মধ্যে বেশি অস্থিরতা দেখা দিয়েছে লেবু শসা ও বেগুনের দাম। সেই সাথে অতীতের সব রেকর্ড ছাড়িয়ে স্বল্প আয়ের মানুষের নাগালের বাইরে চলে যাচ্ছে ইফতারের অতিপ্রয়োজনীয় উপাদান খেজুর। পণ্যটির দাম অতীতের সব রেকর্ড ছাড়িয়েছে। গতকাল রাজধানীর বাজার ঘুরে এমন চিত্র দেখা গেছে। খুচরা বাজার ঘুরে দেখা গেছে, ইফতারির অন্যতম উপকরণ হাইব্রিড শসার কেজি ৬০ থেকে ৭০ টাকা, দেশী ৮০ থেকে ১০০ টাকা দরে বিক্রি করছেন খুচরা ব্যবসায়ীরা। অথচ কয়েকদিন আগেও দেশী ও হাইব্রিড দুই জাতের শসা প্রতি কেজি ৪০ থেকে ৬০ টাকায় বিক্রি হয়েছে। প্রতি কেজি বেগুন বিক্রি হচ্ছে ৮০ থেকে ১০০ টাকা কেজি। গত বছরও রোজার দুই দিন আগেই শতক ছুঁয়েছিল বেগুন। তবে এবার দর শতকে না গেলেও কাছাকাছি চলে এসেছে। বড় আকারের এক হালি লেবু বিক্রি হচ্ছে ৬০ থেকে ৮০ টাকা। আর ছোট লেবু বিক্রি হচ্ছে ৪০ থেকে ৫০ টাকা হালি।
বিক্রেতারা বলছেন, বছরের এ সময়টাতে লেবুর দর কিছুটা বেশি থাকে। এ ছাড়া রমজান চলে আসায় চাহিদা বেড়েছে, সে তুলনায় সরবরাহ কম। সে কারণে দাম কিছুটা বেশি।এ দিকে রমজান মাস এলেই ভোক্তাদের চাহিদার শীর্ষে থাকে খেজুর। প্রতি বছরই রোজায় খেজুরের দাম কিছুটা বাড়ে। তবে এবারের মূল্যবৃদ্ধি অতীতের সব রেকর্ড ছাড়িয়েছে। সাধারণ মানের বিভিন্ন জাতের খেজুরও সাধারণ মানুষের অনেকটা নাগালের বাইরে। বাজারে অন্য নিত্যপণ্যের দামে চিড়েচ্যাপ্টা মানুষের কাছে ইফতারিতে খেজুর হয়ে উঠেছে রীতিমতো বিলাসী পণ্য।
বাজার ঘুরে দেখা যায়, সৌদি, মিসর, দুবাই, তিউনিসিয়া, ইরান থেকে আসা বিভিন্ন জাতের খেজুরে ভরা বাজার। আমদানি করা নানান জাতের খেজুরের মধ্যে রয়েছে বিভিন্ন জাতের মরিয়ম, মাবরুম, কালমি, দাবাস, জাহিদি, সায়ের, আজওয়া, মেডজুল, সুক্কারি ও মাশরুখ।খোঁজ নিয়ে জানা যায়, এ বছর পাইকারিতে পাঁচ কেজি মরিয়ম খেজুর মানভেদে চার হাজার ৩০০ থেকে শুরু করে পাঁচ হাজার ৫০০ টাকায় বিক্রি হচ্ছে, যা গত বছর ছিল দুই হাজার ৫০০ থেকে সর্বোচ্চ চার হাজার টাকা। কালমি খেজুর বিক্রি হচ্ছে চার হাজার ২০০ টাকায়, যা বিগত বছর ছিল দুই হাজার ৫০০ টাকা। প্রতি পাঁচ কেজি আজওয়া খেজুর বিক্রি হচ্ছে তিন হাজার ৫০০ থেকে চার হাজার ২০০ টাকায়, যা গত বছর ছিল ২৬শ’ থেকে সর্বোচ্চ ৩২শ’ টাকা। এ বছর মাবরুম খেজুর বিক্রি হচ্ছে ৩৫শ’ থেকে চার হাজার ৫০০ টাকায়, যা গত বছর ছিল ২২শ’ থেকে শুরু করে ৩২শ’ টাকা। গত বছর সাড়ে পাঁচ থেকে ছয় হাজার টাকায় বিক্রি হওয়া মেডজুল এবার বিক্রি হচ্ছে সাড়ে সাত হাজার থেকে আট হাজার টাকায়।
ব্যবসায়ীরা জানান, এ বছর দাম বাড়ায় মাবরুম, মরিয়ম, আজওয়া, কালমির যে চাহিদা ছিল সেটা কিছুটা কমেছে। সাধারণ মানুষ বাজারে তুলনামূলক কম দামি খেজুর খুঁজছেন। বাদামতলীতে পাঁচ কেজি ওজনের জাহিদি খেজুরের প্যাকেট বিক্রি হচ্ছে ১২০০ থেকে ১৫০০ টাকায়, যা গত বছর ছিল ৬৫০ থেকে ৯০০ টাকা। ১৮শ’ টাকায় বিক্রি হওয়া দাবাস বিক্রি হচ্ছে চার হাজার টাকায়।খুচরা বাজারে খোঁজ নিয়ে জানা যায়, বিগত বছরের তুলনায় কেজিপ্রতি খেজুরের দাম বেড়েছে ২০০ থেকে ৬০০ টাকা পর্যন্ত। খুচরা বাজারে এবার বিভিন্ন জাতের মরিয়ম, মাবরুম, কালমি খেজুর এক হাজার থেকে এক হাজার ২০০ টাকার নিচে মিলছে না। মধ্যমমানের দাবাস, মাশরুখ, সুক্কারি ৫৫০ থেকে ৮৫০ টাকায় বিক্রি হচ্ছে। ১৫০ টাকা কেজি দরের জাহিদি এবার ৩০০ টাকা হাঁকাচ্ছে দাম।ব্যবসায়ীদের দাবি, আমদানিনির্ভর হওয়ায় আমদানি ব্যয়, ভ্যাট, করসহ নানা খরচের কারণে খেজুরের দাম এবার গতবারের দ্বিগুণের চেয়ে বেশি। এ ছাড়া ডলারের মূল্যবৃদ্ধি, কাস্টম ডিউটি ট্যাক্স ও রেগুলেটরি ডিউটি ট্যাক্স দাম বাড়ার প্রধান কারণ।
 
",1,193.0,0.0,0.0
20170803,274,"

রমজানে গাজায় হামলা চালানোয় ‘আতঙ্কিত’ জাতিসঙ্ঘ প্রধান
","জাতিসঙ্ঘ মহাসচিব আন্তোনিও গুতেরেস পবিত্র রমজান মাস শুরু হওয়া সত্ত্বেও গাজায় যুদ্ধ অব্যাহত থাকায় আতঙ্ক প্রকাশ করেছেন।
তিনি বলেছেন, ‘পবিত্র এই মাসেও যুদ্ধ অব্যাহত থাকায় আমি আতঙ্কিত এবং ক্ষুব্ধ।’
সোমবার সাংবাদিকদের তিনি এ কথা বলেন।
আন্তোনিও গুতেরেস বলেন, ‘এটি হৃদয়বিদারক ও অগ্রহণযোগ্য।’
যুদ্ধবিরতির আলোচনা ব্যর্থ হয়ে যাওয়ার পর গুতেরেস গাজায় যুদ্ধ বন্ধের আহ্বান জানিয়ে সতর্ক করে বলেছেন, গাজায় ক্ষুধা ও অপুষ্টি বিরাজ করছে।
তিনি ত্রাণ সরবরাহে সকল বাধা দূর করারও আহ্বান জানান।
ইসরাইলের হামলায় এ পর্যন্ত ৩১ হাজার ১১২ ফিলিস্তিনি নিহত হয়েছে।
গুতেরেস বলেছেন, ‘ইতিহাস প্রত্যক্ষ করছে। আমরা দৃষ্টি অন্যদিকে ফেরাতে পারি না। আরো প্রাণহানি এড়াতে আমাদের অবশ্যই পদক্ষেপ নিতে হবে।’সূত্র : বাসস
",1,193.0,0.0,0.0
20170900,287,"

ভারতে নিয়ন্ত্রণ হারিয়ে বরযাত্রায় ট্রাকের ধাক্কা, নিহত ৫
","ভারতের মধ্যপ্রদেশের রায়সেন জেলায় নিয়ন্ত্রণ হারিয়ে বিয়েবাড়ির বরযাত্রায় ঢুকে যায় মালবোঝাই একটি ট্রাক। বেপরোয়া গতিতে ছুটে চলা সেই ট্রাকের ধাক্কায় নিহত হয়েছে পাঁচজন। আহত হয়েছে ১১ জন।
সোমবার রাত ১০টার দিকে রায়সেন জেলার সুলতানপুর এলাকায় এ দুর্ঘটনা ঘটে।
দুর্ঘটনার পরেই ট্রাক নিয়ে পালিয়ে যান চালক।
জেলা প্রশাসক অরবিন্দ দুবে সংবাদসংস্থা পিটিআইকে জানান, সোমবার সন্ধ্যায় মধ্যপ্রদেশের হোশাঙ্গাবাদ জেলার অঞ্চলখেড়া এলাকা থেকে রায়সেনের উদ্দেশে যাচ্ছিল বিয়েবাড়ির একটি বরযাত্রা। খামারিয়া গ্রামের কাছে যখন সেটি পৌঁছায়, তখন হঠাৎ বিপরীত দিক থেকে ছুটে আসা একটি ট্রাক তাদের ধাক্কা দেয়।
সুলতানপুর থানার ভারপ্রাপ্ত পুলিশ কর্মকর্তা রজত সারাথে জানান, ট্রাকের ধাক্কায় নিহত হয়েছে বরযাত্রায় আলোর স্তম্ভ বয়ে নিয়ে যাওয়া পাঁচ শ্রমিকের। আহত হয়েছে অন্তত ১১ জন। আহতদের মধ্যে পাঁচজনের অবস্থা আশঙ্কাজনক। তাদের চিকিৎসার জন্য ভোপালে নিয়ে যাওয়া হয়েছে বলে জানিয়েছে পুলিশ।
মধ্যপ্রদেশের মুখ্যমন্ত্রী মোহন যাদব দুর্ঘটনায় নিহতদের পরিবারের জন্য চার লাখ রুপি এবং আহতদের পরিবারের জন্য ৫০ হাজার রুপি ক্ষতিপূরণ দেয়ার কথা জানিয়েছেন।
",1,193.0,0.0,0.0
20170895,286,"

রমজানে শিক্ষাপ্রতিষ্ঠান খোলা থাকবে : আপিল বিভাগ
","পবিত্র রমজান মাসে প্রাথমিক ও মাধ্যমিক স্কুল খোলা রাখার সিদ্ধান্ত স্থগিত করে হাইকোর্টের দেয়া আদেশ স্থগিত করেছেন আপিল বিভাগ। এর ফলে রমজানে প্রাথমিক ও মাধ্যমিক স্কুল খোলা রাখতে বাধা নেই বলে জানিয়েছেন আইনজীবীরা।
মঙ্গলবার প্রধান বিচারপতি ওবায়দুল হাসানের নেতৃত্বাধীন আপিল বিভাগ এ আদেশ দেন।
আদালতে রাষ্ট্রপক্ষে শুনানি করেন অ্যাটর্নি জেনারেল এ এম আমিন উদ্দিন। রিটের পক্ষে শুনানি করেন জ্যেষ্ঠ আইনজীবী এ কে এম ফয়েজ।
বিস্তারিত আসছে...
",1,193.0,0.0,0.0
20170886,285,"

রমজানে যা খাওয়া যাবে, যা যাবে না
","সময়ের আবর্তে আবারো এসেছে ইসলামিক ক্যালেন্ডারের পবিত্রতম মাস রমজান। বিশ্বজুড়ে কোটি কোটি মুসলিম প্রতি বছরের মতো এবারো রমজান পালন করছেন।
ইসলামের পবিত্র গ্রন্থ কুরআন নাজিল হয়েছিল এই রমজান মাসেই। এ সময় মুসলিমদের জন্য মাসব্যাপী রোজা রাখা বাধ্যতামূলক এবং এটি ইসলামের পাঁচটি স্তম্ভের একটি।
সাধারণত সুস্বাস্থ্যের অধিকারী মানুষদের রোজা রাখতে হয়। অসুস্থ, বয়ঃসন্ধি পার না হওয়া শিশু, গর্ভবতী, স্তন্যদায়ী মা বা ঋতুস্রাব চলমান নারী এবং যারা সফররত ব্যক্তিদের জন্য রোজার অব্যাহতি থাকে।
যেহেতু রোজা থাকা অবস্থায় কোনো পানাহার করা যায় না তাই এ মাস জুড়েই প্রাধান্য পায় রোজা শুরুর আগে সেহরি এবং সমাপ্তির জন্য ইফতার।
কোন ধরনের খাবার ক্ষুধা ও তৃষ্ণা নিবারণে এবং মাসজুড়ে সচল থাকতে সাহায্য করতে পারে?
সেহরিতে কোন ধরনের খাবার?রোজা রাখার প্রস্তুতি সেহরি দিয়েই শুরু হয়। এ জন্য সঠিক ধরনের খাবার খাওয়া গুরুত্বপূর্ণ যা সারাদিনের ক্ষুধা মোকাবেলায় সাহায্য করবে।
তুরস্কের পুষ্টিবিদ ইসমেত তামের বলেন, ‘রমজান মাসে দিনভর যে শক্তি ও পুষ্টির চাহিদা থাকে তা পূরণে সেহরি ও ইফতারে এমন খাবার খেতে হবে যেগুলো প্রোটিন, কার্বোহাইড্রেট, ভিটামিন ও মিনারেল সমৃদ্ধ এবং এ সময় যথেষ্ট পানি পান করতে হবে।’
তিনি মূলত পুষ্টিকর কিন্তু খুব বেশি ভারী না, আবার পেট ভরবে এমন খাবারে গুরুত্ব দেন।
যেমন দুগ্ধজাত খাবার, ডিম, শসা-টমেটোর মতো সালাদ, ফলমূল, স্যুপ, অলিভ অয়েল অথবা কম তেলে রান্না করা সবজি এমন খাবারের দিকে গুরুত্ব দেন তিনি।
এছাড়া মাছ, গোশত এবং সবজির পাশাপাশি ‘দই-চিড়া’র মতো খাবারের দিকেও গুরুত্ব দেন অনেক পুষ্টিবিদ।
দেহের পানির চাহিদা পূরণে ইফতারের সময় থেকে সেহরি পর্যন্ত অন্তত দুই থেকে তিন লিটার পানি খাওয়ার পরামর্শ কমবেশি সবাই দেন।
আরেক পুষ্টিবিদ ব্রিজেট বেনেলামের মতে, সেহরিতে জটিল ধরনের শর্করা খাবার খাওয়া ভালো, বিশেষত হোলগ্রেইন বা পূর্ণাঙ্গ শস্য। কারণ তেমন খাবার ধীরে ধীরে শরীরে শক্তি সঞ্চার করে যেটা সারাদিনের জন্য উপকারি।
তিনি বলেন, ‘ওটস, হোলগ্রেইন বা সম্পূর্ণ শস্যের রুটি, সিরিয়াল এ জাতীয় খাবার সেহরির জন্য বেশ ভালো।’
এক্ষেত্রে আরেকটি বিবেচনার বিষয় হলো যেসব খাবারে ফাইবার বা আঁশ বেশি থাকে। কিছু গবেষণায় দেখা যায় মটরশুঁটি, শিম বা ছোলার মতো খাবার ভরপেট খাবার খাওয়ার মতো অনুভূতি ৩০ শতাংশের বেশি বাড়িয়ে দেয়।
আঁশযুক্ত খাবারের মধ্যে আরো রয়েছে ডাল জাতীয় শস্য, খোসাসহ রান্না করা আলু বা শেকড় জাতীয় সবজি, বাদাম, তেলবীজ জাতীয় খাদ্য এবং ফলমূল। হোলগ্রেইন আটার রুটি ছাড়াও বাদামি চালেও আঁশ থাকে।
তবে পর্যাপ্ত পানি করার পাশাপাশি লবণাক্ত খাবারের বিষয়ে বিশেষভাবে সতর্ক করেন পুষ্টিবিদ বেনেলাম।
তিনি বলেন, ‘লবনযুক্ত খাবার পানির তৃষ্ণা বাড়িয়ে দেয় এবং যেখানে সারাদিন পানি পান করা যাবে না সে অবস্থায় তৃষ্ণার্ত হওয়ার মতো পরিস্থিতি নিশ্চয়ই কেউ চাইবেন না।’
সেহরিতে ক্যাফেইন আছে তেমন পানীয় পরিহার করাও গুরুত্বপূর্ণ।
ইফতারে কী খাবার?রোজা ভাঙার ক্ষেত্রেও যথেষ্ট পরিমাণে তরল পদার্থের পাশাপাশি শরীরে শক্তি পেতে এমন খাবারও গুরুত্বপূর্ণ যেখানে প্রাকৃতিক চিনি রয়েছে। এ চাহিদা মেটাতে রাসূল সা.-এর সময় থেকে খেজুরই সবচেয়ে বেশি খেয়ে আসছে মানুষ।
পুষ্টিবিদ ব্রিজেট বেনেলাম বলেন, ‘শক্তি সঞ্চয় এবং দেহে পানির ঘাটতি পূরণে খেজুর এবং পানি রোজা ভাঙার খুবই উৎকৃষ্ট উপায়।’
এছাড়া ডাল, শিম বা মটরশুঁটির মতো বীজ, সবজি দিয়ে তৈরি করা স্যুপও উৎকৃষ্ট হিসেবে উল্লেখ করেন তিনি। কারণ এতে করে দেহে পর্যাপ্ত পুষ্টি ও আঁশ পাওয়া যায় কোনো হাঁসফাঁস বোধ করা ছাড়াই।
তিনি বলেন, ‘সারাদিন না খেয়ে থাকার পর খুব ভারী খাবার দিয়ে শুরু করলে তা হয়তো আপনাকে ক্লান্ত, অলস ও অসুস্থ বোধ করাতে পারে।’
দেশ ও সংস্কৃতি ভেদে ইফতারের খাবারের ধরনও ভিন্ন ভিন্ন হয়ে থাকে।
যেমন বাংলাদেশে ভাজাপোড়া খাবার বেশ প্রচলিত যা সাধারণত খুব একটা স্বাস্থ্যকর হয় না। বিশেষত তেলটা যদি ভালো না হয়। স্বাস্থ্যের কথা বিবেচনা করে ভাজাপোড়া খাবার বাদ দিয়ে দেবেন এমন মানুষ হয়তো খুঁজে পাওয়া কঠিন।
তাই তেমন খাবার পুরোপুরি বাদ না দিলেও পরিমিতি বজায় রেখে খাওয়ার কথা বলেন অনেক বিশেষজ্ঞ।
তবে ইফতারের খাবার ভারসাম্যপূর্ণ হওয়াটা প্রয়োজন। যেমন স্টার্চসমৃদ্ধ বা শর্করাজাতীয় খাবার, আঁশসমৃদ্ধ সবজি-ফলমূল, দুগ্ধজাত খাবার, প্রোটিনসমৃদ্ধ মাছ-গোশত বা ডিমের মতো বিভিন্ন ধরনের খাবার ভারসাম্য রেখে খাওয়া উচিত।
মিষ্টি বা মাত্রাতিরিক্ত মিষ্টিজাতীয় খাবার পরিহার করা উচিৎ। কারণ এতে করে ওজন বেড়ে যেতে পারে।
কিছু পুষ্টিবিদ একবারে বেশি খাওয়ার পরিবর্তে ইফতারের খাবারকে দুটি ভাগে ভাগ করার পরামর্শ দেন। কারণ তা রক্তে গ্লুকোজের মাত্রা নিয়ন্ত্রণের পাশাপাশি বদহজমের ঝুঁকি কমাতে সাহায্য করবে।
যুক্তরাজ্যের পুষ্টিবিদ এবং ডায়েটিশিয়ান নাজিমা কুরেশির মতে, ইফতারিতে সপ্তাহে এক দিন বেশি খাওয়া হয়ে গেলে তেমন সমস্যা নেই, কিন্তু সেটা যেন প্রতিদিন না হয়।
তার মতে, ‘অতিরিক্ত খাওয়ার ফলে আপনি অনুভব করবেন যে আপনি স্বাভাবিকের চেয়ে দুর্বল বোধ করছেন এবং পরদিনের রোজার জন্য উৎসাহ পাচ্ছেন না।’
সেক্ষেত্রে তার পরামর্শ, পানি দিয়ে ইফতার শুরু করে খেজুর ও কিছু ফল খেয়ে নামাজ শেষ করে নেয়া। এরপর বাকি খাওয়া-দাওয়া করা। যেকোনো খাবারই হোক না কেন, সেখানে যেন প্রোটিন, শর্করা জাতীয় খাবার ও সবজি থাকে তা নিশ্চিত করতে হবে।
রোজা রাখা স্বাস্থ্যের জন্য ভালো?রোজা রাখার স্বাস্থ্য উপকারিতা রয়েছে যে কারণে ইদানিং ইন্টারমিটেন্ট ফাস্টিং ওজন কমানোর জন্য জনপ্রিয় হয়ে উঠেছে।
ইন্টারমিটেন্ট ফাস্টিং কী খাবেন তার পরিবর্তে কখন খাবেন সেদিকে নজর দেয়। যার মধ্যে প্রতিদিন একটা সময় ধরে না খেয়ে থাকতে হয়।
এ পদ্ধতিতে শরীরের জমা থাকা চিনি সব ব্যবহার করে ফেলা হয়, এরপর চর্বি গলতে শুরু করে যাতে করে ওজন কমে।
গবেষণায় দেখা গেছে এটি রক্তচাপ ও কোলেস্টেরল কমানো, প্রদাহের প্রবণতা কমানো, টাইপ-টু ডায়াবেটিসের ঝুঁকি কমানো এবং ইনসুলিনের কাজকে উন্নত করতে সাহায্য করে।
সাম্প্রতিক একটি গবেষণায় দেখা গেছে, রমজান মাসে রোজা রাখলে তা ফুসফুস, কোলোরেক্টাল ও স্তন ক্যান্সারের ঝুঁকি উল্লেখযোগ্যভাবে কমায়।
রমজান মাসে রোজা রাখা এবং ইন্টারমিটেন্ট ফাস্টিং দুটি একইরকম বিষয়। ফলে এর সুফলও এক ধরনের।
যুক্তরাষ্ট্রের জার্নাল অফ ক্লিনিক্যাল নিউট্রিশন-এ প্রকাশিত একটি সাম্প্রতিক গবেষণায় দেখা গেছে রমজান মাসে রোজা রাখা হজমের প্রক্রিয়ায় ইতিবাচক প্রভাব রাখতে এবং দীর্ঘস্থায়ী রোগের ঝুঁকি কমাতে সাহায্য করে।
ক্যামব্রিজের এডেনব্রুকস হাসপাতালের অ্যানেসথেসিয়া অ্যান্ড ইনটেনসিভ কেয়ার মেডিসিনের কনসালট্যান্ট ড. রাজিন মাহরুফের মতে, ‘রোজা রাখা শরীরের জন্য ভালো, কারণ এটি আমরা কী খাই এবং কখন খাই সেটার ওপর আমাদের মনোযোগ দিতে সাহায্য করে।’
তবে রমজান মাসের বাইরে একটানা রোজা রাখাটা নিরুৎসাহিত করছেন তিনি। তার মতে, কারণ একটা সময় আপনার শরীর চর্বি গলিয়ে তা শক্তিতে পরিণত করার কাজ বন্ধ করে দেবে। তখন এটি শক্তির জন্য নির্ভর করবে মাংসপেশির ওপর। এটা স্বাস্থ্যের জন্য ভালো নয়। কারণ আপনার শরীর তখন ক্ষুধায় ভুগবে।
আবার পুষ্টিবিদ ব্রিজেট বেনেলামের মতে, রমজানের সময় সাধারণত এক কেজির মতো ওজন কমতে পারে, কিন্তু ইফতারে বেশি খাওয়া দাওয়া হলে ওজন উল্টা বেড়েও যেতে পারে।
ইফতারের টেবিলে হরেক রকম খাবার থাকলে বেশি খাওয়ার প্রবণতাও তৈরি হতেই পারে। তবে তার মতে, ‘সামনে যা থাকবে সবই খাওয়ার প্রয়োজন নেই, তাই বেছে বেছে খাবার নিন এবং ধীরে ধীরে খান।’
সেহরি বা ইফতার, যেকোনো ক্ষেত্রেই অন্তত তেমন খাবার নিশ্চিত করতে হবে যেন শরীর পর্যাপ্ত পুষ্টি পায়।সূত্র : বিবিসি
",1,193.0,0.0,0.0
20170859,283,"

থেমে থাকা ট্রাকে ধাক্কা, নিহত ৪
","কুমিল্লার চান্দিনায় থেমে ট্রাকের পেছনে মাছবাহী ট্রাকের ধাক্কায় চারজন নিহত হয়েছে। এদের মধ্যে তিনজন মাছের শ্রমিক, অপরজন ট্রাকের হেলপার। এ ঘটনায় আহত হয়েছে আরো তিনজন।
মঙ্গলবার সকাল ৬টায় ঢাকা-চট্টগ্রাম মহাসড়কের কুমিল্লার চান্দিনা উপজেলার বেলাশহর এলাকার আরএনআর ফিলিং স্টেশনের সামনে এ দুর্ঘটনা ঘটে।
নিহতরা হলেন ভোলা জেলার মনপুরা থানার রহমানপুর গ্রামের খোরশেদ হাওলাদারের ছেলে মনির হোসেন (২৮), একই গ্রামের আবুল হোসেনের ছেলে হাবিবুর রহমান (৩২), হামিদ মিস্ত্রীর ছেলে আকতার হোসেন (৩৫)। তারা তিনজন মাছের শ্রমিক। নিহত অপরজন হলেন সাতক্ষীরা জেলার সদর উপজেলা রফিকুল ইসলাম (২৩)। তিনি ট্রাকের হেরপার।
স্থানীয় সূত্রে জানা যায়, মহাসড়কের চান্দিনার বেলাশহর আরএনআর ফিলিং স্টেশনের সামনে ঢাকামুখী একটি ট্রাক থামিয়ে হেলপার ট্রাকের নিচে যান্ত্রিক ত্রুটির কাজ করছিলেন। পেছন থেকে মাছবাহী একটি ট্রাক ধাক্কা দিয়ে উল্টে যায়। এতে ঘটনাস্থলে চারজন নিহত হয়। ফায়ার সার্ভিসের একটি ইউনিট এসে পুলিশ ও স্থানীয়দের সহযোগিতায় নিহতদের লাশ উদ্ধার করে এবং আহত তিনজনকে চান্দিনা উপজেলা স্বাস্থ্য কমপ্লেক্সে পাঠায়।
হাইওয়ে পুলিশ ইলিয়টগঞ্জ ফাড়ির ইন-চার্জ (ইন্সপেক্টর) মনজুরুল আলম মোল্লা ঘটনা সত্যতা নিশ্চিত করে বলেন, আহতদের উদ্ধার করে হাসপাতালে পাঠানো হয়েছে। নিহত ট্রাক হেলপার সামনে দাঁড়িয়ে থাকা ট্রাকের শ্রমিক, বাকি তিনজন পিছনের ট্রাকের মাছের শ্রমিক। দুর্ঘটনার পর চালকদের পাওয়া যায়নি। এই ঘটনায় আইনগত প্রক্রিয়া চলছে।
",1,193.0,0.0,0.0
20170824,278,"

কুষ্টিয়ায় চাচার কবরের পাশে বৃষ্টির দাফন
","রাজধানীর বেইলি রোডে অগ্নিকাণ্ডে নিহত সাংবাদিক বৃষ্টি খাতুনকে পারিবারিক কবরস্থানে বড় চাচার পাশে সমাহিত করা হয়েছে।
সোমবার রাত ৮টা ২০ মিনিটের দিকে বৃষ্টি খাতুনের লাশবাহী অ্যাম্বুলেন্সটি তার গ্রামের বাড়ি কুষ্টিয়ার খোকসা উপজেলার বেতবাড়িয়া ইউনিয়নের ৭নং ওয়ার্ডের বনগ্রাম পশ্চিমপাড়ায় পৌঁছায়।
এ সময় বৃষ্টির লাশ একনজর দেখার জন্য শোকার্ত স্বজন ও গ্রামের মানুষের ঢল নামে।
ঢাকায় লাশ হস্তান্তরের খবর নিশ্চিত হওয়ার পর নিহতের দাফনের প্রস্তুতি নেয়া হয়। বৃষ্টির বড় চাচা মোবারক শেখের কবরের পাশে তার কবরের জায়গা নির্ধারণ করা হয়।
বিকেলে নিহতের গ্রামে পুলিশ মোতায়েন করা হয়। সন্ধ্যার পর পর উপজেলা নির্বাহী কর্মকর্তা ইরুফা সুলতানা, উপজেলা চেয়ারম্যান বাবুল আখতার, থানা ভারপ্রাপ্ত কর্মকর্তা আনুনর যায়েদ, স্থানীয় ইউপি চেয়ারম্যান শফিকুল ইসলাম, ৭ নম্বর ওয়ার্ডের মেম্বর আব্দুল মজিদসহ আরো অনেকে বৃষ্টির বাড়িতে উপস্থিত হয়।
রাত পৌনে ১০টার দিকে বনগ্রাম পশ্চিম পাড়ার জামে মসজিদের মাইকে বৃষ্টির জানাজার ঘোষণা দেয়া হয়। এরপর নিজের বাড়ির আঙ্গিনায় জানাজার নামাজ অনুষ্ঠিত হয়। জানাজার পরে প্রশাসনিক কর্মকর্তাদের উপস্থিতিতে চাচা মোবারক শেখের কবরের পাশে বৃষ্টিকে সমাহিত করা হয়।
গত ২৯ ফেব্রুয়ারি রাজধানীর বেইলি রোডের অগ্নিকাণ্ডে নিহত হন বৃষ্টি খাতুন। পরিচয় জটিলতার কারণে বৃষ্টি ও তার মা-বাবার ডিএনএ পরীক্ষার রিপোর্ট এলে ১১ দিন পর আদালতের মাধ্যমে সোমবার বিকেলে নিহতের বাবা সবুজ শেখের কাছে শেখ হাসিনা বার্ন ইউনিটের মর্গ থেকে সাংবাদিক অভিশ্রুতি শাস্ত্রী নামে পরিচিত বৃষ্টি খাতুনের লাশ হস্তান্তর করা হয়।
সূত্র : ইউএনবি
",1,193.0,0.0,0.0
20170817,277,"

ডিএমপির অভিযানে গ্রেফতার ২৩
","রাজধানীর বিভিন্ন এলাকায় মাদকবিরোধী অভিযান চালিয়ে ২৩ জনকে গ্রেফতার করেছে ঢাকা মেট্রোপলিটন পুলিশের (ডিএমপি) বিভিন্ন অপরাধ ও গোয়েন্দা বিভাগ।
মঙ্গলবার সকালে ডিএমপির মিডিয়া অ্যান্ড পাবলিক রিলেশনস বিভাগ থেকে এ তথ্য নিশ্চিত করা হয়েছে।
ডিএমপির নিয়মিত অভিযানের অংশ হিসেবে সোমবার সকাল ৬টা থেকে আজ মঙ্গলবার সকাল ৬টা পর্যন্ত বিভিন্ন এলাকায় অভিযান চালিয়ে তাদের গ্রেফতার করা হয়।
এ সময় তাদের কাছ থেকে ৯২৪ পিস ইয়াবা, ৫৫ গ্রাম হেরোইন, ২০৭ বোতল ফেনসিডিল ও ৫৩ কেজি ১০০ গ্রাম গাঁজা উদ্ধার করা হয়।
তাদের বিরুদ্ধে সংশ্লিষ্ট থানায় মাদকদ্রব্য নিয়ন্ত্রণ আইনে ১৪টি মামলা দায়ের করা হয়েছে।
সূত্র : ডিএমপি নিউজ
",1,193.0,0.0,0.0
20170813,276,"

রোজায় স্কুল খোলা থাকবে কি না, জানা যাবে আজ
","পবিত্র রমজান মাসে সারাদেশে প্রাথমিক ও মাধ্যমিক স্কুল খোলা থাকবে কি না, সে বিষয়ে আপিল বিভাগে আজ মঙ্গলবার শুনানি হবে।
রমজানে স্কুল খোলা রাখার সিদ্ধান্ত স্থগিত করে হাইকোর্টের দেয়া আদেশ স্থগিত চেয়ে রাষ্ট্রপক্ষের করা আবেদনটি বেলা সাড়ে ১১টায় আপিল বিভাগের পূর্ণাঙ্গ বেঞ্চে শুনানির জন্য নির্ধারণ করা হয়েছে।
আপিল বিভাগের চেম্বার বিচারপতি এম. ইনায়েতুর রহিম গতকাল সোমবার এ আদেশ দেন।
আদালতে রাষ্ট্রপক্ষে শুনানি করেন অ্যাটর্নি জেনারেল এ এম আমিন উদ্দিন, সাথে ছিলেন সহকারী অ্যাটর্নি জেনারেল এম সাইফুল আলম। অন্যদিকে রিট আবেদনকারী পক্ষে শুনানি করেন আইনজীবী এ কে এম ফয়েজ, সাথে ছিলেন আইনজীবী মাহমুদা খানম।
এই অবস্থায় আজ মঙ্গলবার স্কুল বন্ধ রাখা হবে বলে মনে করছেন রিট আবেদনকারীর আইনজীবী।
অন্যদিকে রাষ্ট্রের প্রধান আইন কর্মকর্তা (অ্যাটর্নি জেনারেল) এ এম আমিন উদ্দিন বলেছেন, মঙ্গলবার শুনানির পরই এ বিষয়ে বলা যাবে।
গত রোববার হাইকোর্টের একটি দ্বৈত বেঞ্চ রুল দিয়ে পবিত্র রমজানের প্রথম ১০ দিন সরকারি প্রাথমিক বিদ্যালয় এবং সরকারি-বেসরকারি নিম্ন মাধ্যমিক ও মাধ্যমিক বিদ্যালয়ে শ্রেণি কার্যক্রম ১৫ দিন চালু রাখার সিদ্ধান্ত দুই মাসের জন্য স্থগিত করেন। এই আদেশ স্থগিত চেয়ে রাষ্ট্রপক্ষ আপিল বিভাগে আবেদন করে, যা আজ চেম্বার আদালতে শুনানির জন্য ওঠে।
",1,193.0,0.0,0.0
20170796,273,"

আজ সকালে বিশ্বের দ্বিতীয় দূষিত বাতাস ঢাকার
","ঢাকার বাতাসের মান আজ ‘অস্বাস্থ্যকর’ হিসেবে চিহ্নিত হয়েছে। মঙ্গলবার সকাল ৯টা ১০ মিনিটে ১৯৫ এয়ার কোয়ালিটি ইনডেক্স (একিউআই) স্কোর নিয়ে বিশ্বের দূষিত বাতাসের শহরের তালিকায় দ্বিতীয় অবস্থানে রয়েছে শহরটি।
ভারতের দিল্লি ও পাকিস্তানের লাহোর যথাক্রমে ২৭৩ ও ১৮৯ একিউআই স্কোর নিয়ে তালিকার প্রথম ও তৃতীয় স্থান দখল করেছে।
১০১ থেকে ১৫০-এর মধ্যে হলে বাতাসের মান ‘সংবেদনশীল গোষ্ঠীর জন্য অস্বাস্থ্যকর’, ১৫০ থেকে ২০০-এর মধ্যে একিউআই স্কোরকে ‘অস্বাস্থ্যকর’ বলে মনে করা হয়।
২০১ থেকে ৩০০-এর মধ্যে ‘খুব অস্বাস্থ্যকর’ বলা হয়, ৩০০ থেকে ৪০০ একিউআই স্কোরকে ‘ঝুঁকিপূর্ণ’ হিসেবে বিবেচনা করা হয়, যা বাসিন্দাদের জন্য গুরুতর স্বাস্থ্যঝুঁকি তৈরি করে।
বাংলাদেশে একিউআই নির্ধারণ করা হয় দূষণের পাঁচটি বৈশিষ্ট্যের ওপর ভিত্তি করে। সেগুলো হলো বস্তুকণা (পিএম১০ ও পিএম২.৫), এনও২, সিও, এসও২ ও ওজোন (ও৩)।
দীর্ঘদিন ধরে বায়ু দূষণে ভুগছে ঢাকা। এর বাতাসের গুণমান সাধারণত শীতকালে ‘অস্বাস্থ্যকর’ হয়ে যায় এবং বর্ষাকালে কিছুটা ‘উন্নত’ হয়।
২০১৯ সালের মার্চ মাসে পরিবেশ অধিদফতর ও বিশ্বব্যাংকের একটি প্রতিবেদনে উল্লেখ করা হয়েছে, ঢাকার বায়ু দূষণের তিনটি প্রধান উৎস হলো ইটভাটা, যানবাহনের ধোঁয়া ও নির্মাণ সাইটের ধুলা।
সূত্র : ইউএনবি
",1,193.0,0.0,0.0
20170640,255,"

ট্যাক্স থেকে দায়মুক্তি অফশোর বিডিংয়ে
","সব ধরনের ট্যাক্স থেকে দায়মুক্তি দেয়া হলো অফশোর বিডিংয়ে অংশগ্রহণকারী প্রতিষ্ঠানকে। সাগরে গ্যাস অনুসন্ধানে বিদেশী প্রতিষ্ঠানগুলোকে আকৃষ্ট করতে এ ধরনের সুবিধা দেয়া হয়েছে। অফশোর বিডিং রাউন্ড নিয়ে গতকাল পেট্রোবাংলায় অনুষ্ঠিত এক সংবাদ সম্মেলনে এমন মন্তব্য করেছেন প্রধানমন্ত্রীর বিদ্যুৎ, জ্বালানি ও খনিজসম্পদ বিষয়ক উপদেষ্টা ড. তৌফিক-ই-ইলাহী চৌধুরী। এ সময় আরো বক্তব্য রাখেন, বিদ্যুৎ জ্বালানি ও খনিজসম্পদ প্রতিমন্ত্রী নসরুল হামিদ, জ্বালানি ও খনিজ সম্পদ বিভাগের সচিব নুরুল আলম, পেট্রোবাংলার চেয়ারম্যান জনেন্দ্র নাথ সরকার।সংবাদ সম্মেলনে তৌফিক-ই-ইলাহী চৌধুরী বলেন, এবারের বিডিংয়ে কতগুলো আকর্ষণীয় দিক রয়েছে। এবার ব্রেন্ট ক্রুডের সাথে সামঞ্জস্য রাখা হয়েছে। ক্রুডের দাম বেড়ে গেলে তারা কিছুটা সুবিধা পাবে আর দাম কমে গেলে আমরা সুবিধা পাবো। ফ্যাক্টর রাখা হয়েছে। এতে উৎপাদন বাড়াতে আগ্রহী হবে। তিনি বলেন, বাইরে কিছু লোক রয়েছেন যারা নেতিবাচক মন্তব্য করতে সিদ্ধহস্ত। তাদের মুখে আমরা ছাই ঘষে দিতে সক্ষম হয়েছি।
বিদ্যুৎ জ্বালানি ও খনিজসম্পদ প্রতিমন্ত্রী নসরুল হামিদ বলেন, আমরা চাইছি, বিশ্বের খ্যাতনামা কোম্পানিগুলো এতে অংশ নিক। প্রতিযোগিতামূলকভাবে কাজটি দিতে পারব। রমজানের পর প্রমোশনাল সেমিনার করা হবে। সেখানে বিদেশীরা অংশগ্রহণ করবে।জ্বালানি ও খনিজসম্পদ বিভাগের সচিব নুরুল আলম বলেন, অফশোরের পাশাপাশি অনশোরেও আন্তর্জাতিক দরপত্র আহ্বানের পরিকল্পনা করা হচ্ছে। সাগরে বাপেক্সের ক্যারিড শেয়ার ১০ শতাংশ থাকবে বলে জানান তিনি।
পেট্রোবাংলার চেয়ারম্যান জনেন্দ্র নাথ সরকার বলেন, সাগরের তেল-গ্যাস অনুসন্ধানে ২৪টি ব্লকে ১০ মার্চ আন্তর্জাতিক দরপত্র উন্মুক্ত করতে যাচ্ছে পেট্রোবাংলা। ৯টি দেশীয় পত্রিকার পাশাপাশি বিদেশি পত্রিকা ‘দ্য ইকোনমিস্টে নোটিশ প্রকাশের প্রক্রিয়াধীন রয়েছে। দরপত্র জমা দেয়ার জন্য ৬ মাস (৯ সেপ্টেম্বর পর্যন্ত) সময় পাবে বহুজাতিক তেল-গ্যাস কোম্পানিগুলো। তেল পেলে ২০ এবং গ্যাসের জন্য ২৫ বছর ধরা হয়েছে।পেট্রোবাংলা ডাটার জন্য পৃথক ৮টি প্যাকেজ প্রস্তুত করেছে, যেগুলো কিনতে পারবে আগ্রহী প্রতিষ্ঠান। আর কিছু ডাটা রয়েছে, যেগুলো ফ্রি দেখার সুযোগ পাবে কোম্পানিগুলো। এ ছাড়া স্লামবার্জার ১২ হাজার ৯৩২ লাইন কিলোমিটার ২ডি জরিপ করেছে। সেই জরিপের ডাটাও কিনতে পারবে। কোনো কোম্পানি এক অথবা একাধিক ব্লকের জন্য আবেদন করতে পারবে বলে জানিয়েছেন পেট্রোবাংলার চেয়ারম্যান।সমুদ্রে তেল-গ্যাস অনুসন্ধানে সর্বশেষ দরপত্র ডাকা হয়েছিল ২০১৬ সালে। এরপর ২০১৯ সালে নতুন পিএসসি আপডেট করা হলেও দরপত্র ডাকা হয়নি। বিশ্বের শীর্ষ পর্যায়ের ৫৫টি কোম্পানিকে আমন্ত্রণ জানানো হয়েছে।
সাগরের সীমানা বিরোধ নিষ্পত্তির পর ১ লাখ ১৮ হাজার ৮১৩ বর্গকিলোমিটার সমুদ্র অঞ্চলের ওপর মালিকানা প্রতিষ্ঠিত হয় বাংলাদেশের। গভীর সমুদ্রে ১৫টি ও অগভীর সমুদ্রে ১১টি ব্লকে ভাগ করা হয়েছে। এর মধ্যে ২০১০ সালে গভীর সমুদ্রে ডিএস-১০ ও ডিএস-১১ ব্লকে কাজ নেয় কনোকো ফিলিপস। তারা ২ডি জরিপ শেষে গ্যাসের দাম বাড়ানোর দাবি করে। সেই দাবি পূরণ না হওয়ায় কাজ ছেড়ে চলে যায়। এ ছাড়া চুক্তির পর কাজ ছেড়ে চলে যায় অস্ট্রেলিয়ার স্যান্তোস ও দক্ষিণ কোরিয়ার পস্কো দাইয়ু। এখন একমাত্র কোম্পানি হিসেবে অগভীর সমুদ্রের দু’টি ব্লকে অনুসন্ধান চালাচ্ছে ভারতের কোম্পানি ওএনজিসি। এ দু’টি বাদ দিয়ে বাকি ২৪টি ব্লকে দরপত্র আহ্বান করা হয়েছে।
 
",1,193.0,0.0,0.0
20170782,271,"

আরএএফ : জার্মানিতে সন্ত্রাসবাদের অমীমাংসিত এক অধ্যায়
","রেড আর্মি ফ্যাকশন (আরএএফ) ১৯৬০ ও ৭০-এর দশকে জার্মানিকে নাড়িয়ে দিয়েছিল বামপন্থD এই সন্ত্রাসী গোষ্ঠীটি। বিলুপ্তির আড়াই যুগ পরেও এখনো তাদের নিয়ে কূল-কিনারা করতে পারেনি জার্মানির আইনশৃঙ্খলা রক্ষাকারী বাহিনী।
জার্মানিতে আজও আরএএফ নিয়ে কথা বলা তুমুল বিতর্কের এক বিষয়। ফেডারেল স্বরাষ্ট্রমন্ত্রী ন্যান্সি ফেজা ফেব্রুয়ারির শেষে বলেছেন, আরএএফ-এর অপরাধ আজও ফেডারেল রিপাবলিক অব জার্মানিতে বামপন্থী চরমপন্থা এবং বামপন্থী সন্ত্রাসবাদের বিপদের অনন্য উদাহরণ।
সন্ত্রাসী গোষ্ঠীটি নিজেদের বিলুপ্ত ঘোষণার পর ২৫ বছরের বেশি অতিক্রান্ত হয়েছে। তারপরও আরএএফ-এর সদস্যদের নিয়ে অনেক প্রশ্নের উত্তর অজানা রয়ে গেছে।
চলতি বছরের ফেব্রুয়ারির শেষে আরএএফ-এর সন্ত্রাসী কর্মকাণ্ডের সাথে সবশেষ জড়িতদের খোঁজে অনুসন্ধান শুরু করেছে পুলিশ।
আরএএফ-এর গোড়াপত্তন হয় ১৯৭৭ সালের দিকে। যদিও তার আগেই ফ্রাঙ্কফুর্টে বামপন্থী গেরিলাদের তৎপরতা শুরু হয়। বিভিন্ন জায়গায় ডিপার্টমেন্ট স্টোরে তারা অগ্নিসংযোগ ঘটায়। এসব ঘটনায় জড়িত হিসেবে আন্দ্রেয়াস বাডাকে অভিযুক্ত করা হয়। ১৯৭০ সালে তিনি জেল পালিয়ে আরএএফ-এর জন্ম দেন। তিনি ছাড়াও শুরুর দিকে দলটির গুরুত্বপূর্ণ নেতাদের মধ্যে ছিলেন উলরিকে মাইনহফ এবং গুডরুন এনসলিন। সবচেয়ে উল্লেযোগ্য দুই নেতার নামে তখন দলটি পরিচিত ছিল ‘বাডা-মাইনহফ গ্রুপ’ নামে।
কুখ্যাত ব্যক্তিরা১৯৯০-এর দশক পর্যন্ত দলটি জার্মানিতে অসংখ্য হামলা চালায় তারা, যেসব ঘটনায় ৩৫ জন নিহত হয়েছেন। তাদের মধ্যে তৎকালীন পশ্চিম জার্মানির গুরুত্বপূর্ণ ব্যক্তিরাও ছিলেন।
১৯৭৭ সালে তাদের হাতে নিহত হয়েছেন দেশের চিফ প্রসেকিউটর সি সিগফ্রিড বুবাক, ড্রেসডনার ব্যাংকের প্রধান ইয়্যরগেন পন্টো। দ্বিতীয় প্রজন্মের আরএএফ সদস্যদের হাতে অপহৃত হন পশ্চিম জার্মানির জাতীয় কর্মী সংস্থার প্রধান হান্স মার্টিন শ্লেয়ার এবং নাৎসি জার্মানির প্রধান আধাসামরিক সংস্থা এসএস-এর একজন সাবেক কর্মকর্তা। আরএএফ-এর বন্দী নেতাদের মুক্ত করা ছিল তাদের লক্ষ্য। কিন্তু এ চেষ্টা ব্যর্থ হওয়ার পর আরএএফ-এর তিন নেতা আন্দ্রেয়াস বাডা, গুডরুন এনসলিন এবং ইয়ান-কার্ল রাসপে জেলখানায় আত্মহত্যা করেন। অন্যদিকে অপহরণের ৪৪ দিনের মাথায় হান্স মার্টিন শ্লেয়ারকে হত্যা করা হয়।
এর বাইরেও তাদের হাতে নিহত হয়েছেন কোম্পানির গাড়িচালক, দেহরক্ষী, সাধারণ পুলিশ কর্মকর্তারা। পরিস্থিতি এমন পর্যায়ে পৌঁছেছিল যে ১৯৭৭ সালের হেমন্তে জার্মানিতে অচলাবস্থা নেমে এসেছিল। মহাসড়কগুলোতে নিয়মিত যানবাহনে তল্লাশি এবং বিভিন্ন স্থানে সশস্ত্র পুলিশ সদস্যদের নিয়োগ দেয়া হয়েছিল। পুরো দেশের মানুষের মধ্যে আতঙ্ক ছড়িয়ে পড়েছিল।
১৯৯০-এর দশক পর্যন্ত দ্বিতীয় ও তৃতীয় প্রজন্মের আরএএফ সদস্যরা তাদের সন্ত্রাসী কর্মকাণ্ড অব্যাহত রাখে। জার্মানিতে মার্কিন ঘাঁটিগুলোকে তারা একের পর এক লক্ষ্যবস্তুতে পরিণত করে। ১৯৯৮ সালের বসন্তে দলটি দীর্ঘ একটি চিঠি প্রকাশ করে নিজেদের বিলুপ্ত ঘোষণা করে।
যেসব প্রশ্নের উত্তর নেইতবে অপরাধীদের খোঁজে অনুসন্ধান অব্যাহত রাখে কর্তৃপক্ষ। কিন্তু ১৯৭০ থেকে ১৯৯৮ সাল পর্যন্ত সংগঠিত বেশিভাগ অপরাধের এখনো কোনো সুরাহা করতে পারেনি তারা। যেসব আরএএফ সদস্যরা গ্রেফতার হয়েছেন বা যাদেরকে বিচারের মুখোমুখি করা হয়েছে তাদের কাছ থেকে সংগঠনটির সাথে সম্পৃক্ততার বিষয়ে কোনো বিবৃতি পাওয়া যায়নি। আর তাই আরএএফ আর তার রক্তপাতের বিচারকাজের অধ্যায়ের এখনো ইতি ঘটেনি।
যেসব প্রশ্নের উত্তর এখনো মেলেনি তার মধ্যে অন্যতম হলো ১৯৬০ ও ৭০-এর দশকে শিক্ষার্থীদের আন্দোলনে তৎকালীন পশ্চিম জার্মানির অভ্যন্তরীণ গোয়েন্দা বিভাগের কী ভূমিকা ছিল।
হামবুর্গের রাজনীতি বিশেষজ্ঞ ভলফগাং ক্রাউশার মনে করেন, গোয়েন্দা বাহিনীর অ্যাজেন্ট পিটার উরবাখ এক্ষেত্রে মূল চরিত্রের ভূমিকায় ছিলেন।
২০১৮ সালে দেয়া এক সাক্ষাৎকারে তিনি বলেন, ‘অমীমাংসিত হলেও উরবাখ গুরুত্বপূর্ণ ভূমিকায় ছিলেন, যা প্রতিবাদের ছোট কিন্তু কঠিন একটি নিউক্লিয়াসকে একটি উগ্রবাদী দল এবং নেটওয়ার্কে রূপ দিয়েছিল, যা পরবর্তীতে সন্ত্রাবাদের আকার পেয়েছে।’
তিনি বলেন, উস্কানিদাতা হিসেবে উরবাখ বামপন্থী বিক্ষোভকারীদের মোলোটভ ককটেল এবং আগ্নেয়াস্ত্র সরবরাহ করেছিলেন।
ফেব্রুয়ারির শেষে তৃতীয় প্রজন্মের সন্দেহভাজন আরএএফ সন্ত্রাসী সন্দেহে ডানিয়েলা ক্লেটেকে গ্রেফতারের পর তাদের নিয়ে আবারো নতুন করে আলোচনা শুরু হয়েছে। এর পরিপ্রেক্ষিতেই আরএএফকে নিয়ে মন্তব্য করেছেলিন স্বরাষ্ট্রমন্ত্রী ন্যান্সি ফেজা। দলটিকে ঘিরে এখন অধিকতর তদন্ত সম্ভব বলে জানিয়েছেন তিনি।
তিনি বলেন, ‘আরএএফ-এর হাতে হতাহত হওয়াদের পরিবারকে জবাব দেয়ার এই ঋণ আমাদের রয়ে গেছে।’
আরএএফকে কম-বেশি মোকাবিলা করতে হওয়া ১৫তম স্বরাষ্ট্রমন্ত্রী তিনি। সম্ভবত তিনি এই অধ্যায়ের ইতি টানতে পারা শেষ স্বরাষ্ট্রমন্ত্রী হবেন না।সূত্র : ডয়চে ভেলে
",1,193.0,0.0,0.0
20170756,268,"

নতুন কোচ পেলেন লিটন-শান্তরা
","জাতীয় দলে কোচিং স্টাফের পাল্লা ভারী করছে বিসিবি। লিটন-শান্তরা পাচ্ছেন একের পর এক নতুন কোচ। ব্যাটিং কোচ, বোলিং কোচ ও ট্রেইনারের পর এবার স্ট্রেন্থ ও কন্ডিশনিং কোচ নিয়োগ দেয়া হয়েছে। অস্ট্রেলিয়ার নাথান কেলি আসছেন এই পদে।
ভারত বিশ্বকাপে ভরাডুবির পর বেশ পরিবর্তন আসে বাংলাদেশ দলে। প্রধান ও সহকারী কোচ বাদে বদল আসে সব কোচিং স্টাফে। শান্ত-লিটনদের জন্য নতুন কোচের সন্ধান শুরু করে বিসিবি, যার ধারাবাহিকতায় বাংলাদেশে আসছেন কেলি।দুই বছরের চুক্তিতে এই অস্ট্রেলিয়ানকে নিয়োগ দেয়া হয়েছে বলে জানিয়েছে বাংলাদেশ ক্রিকেট বোর্ড। তবে শ্রীলঙ্কা সিরিজে তাকে পাওয়া যাচ্ছে না। জানা গেছে, আগামী ১৫ এপ্রিল থেকে তার মেয়াদকাল শুরু হবে।
কেলি অস্ট্রেলিয়ান স্ট্রেন্থ ও কন্ডিশনিং অ্যাসোসিয়েশনের (এএসসিএ) লেভেল টু সনদধারী। পেশাদার ক্রিকেট ও রাগবি লিগে কাজ করার অভিজ্ঞতা আছে তার। কাজ করেছেন টাইগারদের প্রধান কোচ হাথুরুসিংহের সাথেও। মূলত তার চাওয়াতেই কেলিকে বাংলাদেশে আনছে বিসিবি।
২০১৮ সাল থেকে ক্রিকেট নিউ সাউথ ওয়েলসে প্রায় সাড়ে তিন বছর ফিজিক্যাল পারফরম্যান্স কোচ হিসেবে দায়িত্ব পালন করেন কেলি। সেই সময়ে হাথুরুসিংহে ছিলেন দলটির সহকারী কোচ। কিছু সময়ের জন্য ভারপ্রাপ্ত প্রধান কোচ হিসেবেও ছিলেন হাথুরু।
এছাড়া সিডনি সিক্সার্স নারী দলের ফিজিক্যাল পারফরম্যান্স কোচ হিসেবে কাজ করার অভিজ্ঞতাও আছে কেলির। তবে বিসিবির সাথে চুক্তির আগে কেলি স্পিড ও রিকন্ডিশনিং নিয়ে ব্রিসবেন ব্রঙ্কোস রাগবি দলের সাথে কাজ করেছেন।
",1,193.0,0.0,0.0
20170749,267,"

পাকিস্তানের ফার্স্ট লেডি হলেন আসিফা ভুট্টো
","পাকিস্তানের ফার্স্ট লেডি হয়েছেন আসিফা ভুট্টো। তিনি নব-নির্বাচিত রাষ্ট্রপতি আসিফ আলি জারদারি এবং মরহুম বেনজির ভুট্টোর সবচেয়ে ছোট মেয়ে। পাকিস্তান পিপলস পার্টির (পিপিপি) তথ্য সম্পাদক ফয়সাল করিম কুন্দি সোমবার বিষয়টি নিশ্চিত করেছেন।
কুন্দ জিও নিউজকে বলেন, 'আসিফা ভুট্টোকে ফার্স্ট লেডি ঘোষণা করা হয়েছে। এ ব্যাপারে সরকারি প্রজ্ঞাপন শিগগিরই ঘোষণা করা হবে।
জারদারি রোববার পাকিস্তানের ১৪তম রাষ্ট্রপতি হিসেবে শপথ গ্রহণ করেন। তিনি এর এক দিন আগে রাষ্ট্রপতি নির্বাচিত হন। তিনি পাকিস্তানের ইতিহাসে প্রথম বেসামরিক ব্যক্তি হিসেবে দ্বিতীয়বারের মতো রাষ্ট্রপতি নির্বাচিত হয়েছেন।
শপথ গ্রহণের সময়ই খবর প্রচারিত হয়ে গিয়েছিল যে জারদারি তার মেয়ে আসিফাকে ফার্স্ট লেডির মর্যাদা দিতে যাচ্ছেন।
রোববার জারদারির বড় মেয়ে বখতিওয়ার ভুট্টো জারদারি এক্স পোস্টে যে ছবি পোস্ট করেন, তাতে আসিফাকে তার বাবার সাথে দেখা যায়। এতে লেখা হয় : সে সবসময় রাষ্ট্রপতি আসিফ জারদারির সাথে ছিল। আদালতে শুনানির সময় থেকে কারাগার থেকে মুক্তির প্রতিটি সময় সে পাশে ছিল। এখন পাকিস্তানের ফার্স্ট লেডি হিসেবে পাশে থাকবে।
উল্লেখ্য, আসিফ জারদারির স্ত্রী বেনজির ভুট্টো ২০০৭ সালে এক হামলায় নিহত হন। জারদারি আর বিয়ে করেননি। আর ২০০৮-২০১৩ সালে রাষ্ট্রপতির দায়িত্ব পালনকালে ফার্স্ট লেডির পদটি শূন্য ছিল।
ওই সময় আসিফা ছিলেন কিশোরী। বর্তমানে তার বয়স ৩১ বছর।
আসিফা এবারের জাতীয় নির্বাচনে সক্রিয় ভূমিকা পালন করেন। ভাই বিলাওয়াল ভুট্টো-জারদারিকে সহায়তা করেন।
উল্লেখ্য, পাকিস্তানে স্ত্রী ছাড়া অন্য কাউকে ফার্স্ট লেডি করার ইতিহাস নতুন কিছু নয়। সাবেক সামরিক শাসক ফিল্ড মার্শাল আইয়ুব খান ১৯৫৮ সালে প্রেসিডেন্ট হওয়ার পর তার মেয়ে নাসিম আওরঙ্গজেবকে ফার্স্ট লেডি ঘোষণা করেন।
অধিকন্তু, মাদার-ই-মিল্লাত ফাতিমা জিন্নাহও অনেক রাষ্ট্রীয় অনুষ্ঠানে কায়েদ-ই-আজম মোহাম্মদ আলী জিন্নাহর পাশে থাকতেন। জিন্নাহও ছিলেন বিপত্নীক।
তাছাড়া অন্যান্য দেশেও মেয়ে, বোন এমনকি ভাইয়ের মেয়েদেরও ফার্স্ট লেডি হওয়ার ইতিহাস রয়েছে।
সাবেক মার্কিন প্রেসিডেন্ট অ্যান্ড্রু জ্যাকসন (তিনি ছিলেন বিপত্নীক) ফার্স্ট লেডি হিসেবে দায়িত্ব পালনের জন্য তার ভাইয়ের মেয়ে এমিলি ডোনেলসনকে অনুরোধ করেন। এছাড়া চেস্টার আর্থার এবং গ্রোভার ক্লিভল্যান্ডও তাদের বোনদের ফার্স্ট লেডি হিসেবে দায়িত্ব পালন করতে বলেন।
সূত্র : জিও নিউজ
 
",1,193.0,0.0,0.0
20170742,266,"

ছবি তুলেই যেকোনো অঙ্কের সমাধান গুগলের অ্যাপে!
","জটিল গণিত সমস্যার সাথে সংগ্রাম করার দিন শেষ। কারণ গুগল নিয়ে এসেছে নতুন ফটোম্যাথ অ্যাপ। এটি একটি স্মার্ট ক্যামেরা ক্যালকুলেটর এবং গণিত সহকারী অ্যাপ। এটি ইউজারদের কেবল একটি ছবি তোলার মাধ্যমে সমীকরণগুলো সমাধান করতে দেয়। তাই এটি জটিল ত্রিকোণমিতি বা কঠিন বীজগণিত সমীকরণই হোক না কেন, এই অ্যাপটি ইউজারদের ধাপে ধাপে সমাধান দিয়ে বুঝতে সাহায্য করতে পারে।
২০২২ সালের মে মাসে প্রাথমিক ঘোষণার পর এবং প্রয়োজনীয় নিয়ন্ত্রক অনুমোদনের পর গুগল আনুষ্ঠানিকভাবে ২০২৩ সালের মার্চ মাসে ফটোম্যাথ অ্যাপটি অধিগ্রহণ করে। তবে অ্যাপটি এখন গুগলের অ্যাপ পোর্টফোলিওতে সম্পূর্ণরূপে একত্রিত হয়েছে এবং এটি বিশ্বব্যাপী ব্যবহারকারীদের কাছে আরো অ্যাক্সেসযোগ্য করে তুলেছে।
এটি প্লে স্টোরে উপলব্ধ এবং ব্যবহারকারীদের বীজগণিত, জ্যামিতি, ত্রিকোণমিতি, পরিসংখ্যান এবং ক্যালকুলাসসহ বিভিন্ন বিষয়ে গণিতের সমস্যাগুলো মোকাবেলা করার অনুমতি দেয়। ব্যবহারকারীরা সহজভাবে সমস্যার একটি ছবি তুলতে পারেন এবং এটি সমাধানের জন্য ধাপে ধাপে ব্যাখ্যা পেতে পারেন। এই নতুন অ্যাপ ইন্টিগ্রেশনের মাধ্যমে, গুগল তার শিক্ষাগত পোর্টফোলিওকে প্রসারিত করছে এবং গণিতের সমস্যা এবং সমাধানকে সহজ করার জন্য প্রযুক্তির সুবিধা নেওয়ার লক্ষ্য রাখছে।
ফটোম্যাথ অ্যাপ ব্যবহার করার উপায় –
– অ্যান্ড্রয়েড ডিভাইসে প্লে স্টোর বা আইওএস ডিভাইসে অ্যাপ স্টোর ওপেন করতে হবে।
– 'ফটোম্যাথ' সার্চ করে অ্যাপটি ডাউনলোড করতে হবে।
– এরপর অ্যাপটি ওপেন করতে হবে এবং যে গণিত সমস্যার সমাধান করতে চান তার দিকে নিজেদের ক্যামেরা ফোকাস করতে হবে। নিশ্চিত করতে হবে যে পুরো সমীকরণটি ফ্রেমের মধ্যে পরিষ্কারভাবে ক্যাপচার করা হয়েছে।
– যদি স্ক্যান করা সম্ভব না হয়, তাহলে সমস্যাটি ম্যানুয়ালি টাইপ করতে নিজেদের অন্তর্নির্মিত গণিত কি-বোর্ড ব্যবহার করতে পারেন।
– একবার সমস্যাটি স্ক্যান বা টাইপ করলে, ফটোম্যাথ এটি প্রক্রিয়া করা শুরু করবে এবং সমাধান প্রদান করবে।
– এরপর ইউজাররা ধাপে ধাপে এর ব্যাখ্যা পাবেন।
মজার বিষয় হলো, ফটোম্যাথ বীজগণিত, জ্যামিতি, ত্রিকোণমিতি, পরিসংখ্যান এবং ক্যালকুলাসসহ বিভিন্ন গণিত বিষয়গুলো পরিচালনা করতে পারে। এটি ইউজারদের আরো ভালো অভিজ্ঞতা প্রদানের জন্য একাধিক ভাষা অফার করে। শুধু তাই নয়, ইউজাররা উন্নত সমস্যা সমাধানের কৌশল এবং বিজ্ঞাপন-মুক্ত অ্যাক্সেসের মতো অতিরিক্ত বৈশিষ্ট্যগুলোর জন্য ফটোম্যাথ প্লাসে সাবস্ক্রাইব করতে পারে।
উল্লেখযোগ্যভাবে, গণিতের সমস্যা সমাধানের জন্য ফটোম্যাথ অ্যাপটি সর্বদা বিশ্বজুড়ে অনেক ব্যবহারকারীর মধ্যে জনপ্রিয়। ক্রোয়েশিয়াতে বিকশিত এবং ২০১৪ সালে চালু হওয়া, ফটোম্যাথ এখন ১০০ মিলিয়নেরও বেশি ডাউনলোড অর্জন করেছে এবং গুগল প্লে স্টোরে ৪.৫-স্টার রেটিং অর্জন করেছে। অ্যাপটি বিনামূল্যে ব্যবহার করা গেলেও কেউ চাইলে একটি ঐচ্ছিক 'ফটোম্যাথ প্লাস' সাবস্ক্রিপশনসহ পাঠ্যপুস্তক সমাধান, অ্যানিমেটেড টিউটোরিয়াল অফার নিতে পারেন মাসিক বা বার্ষিক ফি প্রদান করে।সূত্র : নিউজ ১৮
",1,193.0,0.0,0.0
20170735,265,"

ভারতে 'ক্যা' নিয়ে কেন এত বিতর্ক
","ভারতে লোকসভা নির্বাচনের ঠিক আগে দেশজুড়ে কার্যকর হলো সংশোধিত নাগরিকত্ব আইন বা সিএএ। বিরোধী দলগুলো সমালোচনা করে একে বলে 'ক্যা'। সোমবার বিজ্ঞপ্তি জারি করে আনুষ্ঠানিকভাবে এই আইন চালু হওয়ার কথা ঘোষণা করে ভারত সরকার। কিন্তু বিল পাশের চার বছর পর কার্যকর হওয়া এই ‘সিএএ’ আসলে কী? ১৯৫৫ সালের নাগরিকত্ব আইন আর বর্তমান সংশোধিত নাগরিকত্ব আইনের পার্থক্যটাই বা কী? কেনই বা সিএএ নিয়ে এত বিতর্ক?
পাকিস্তান, বাংলাদেশ এবং আফগানিস্তানে ধর্মীয় নিপীড়নের শিকার হয়ে ভারতে আসা অ-মুসলিম শরণার্থীদের নাগরিকত্ব দিতেই আনা হয় সংশোধিত নাগরিকত্ব আইন (সিএএ)। ২০১৯ সালে নাগরকিত্ব সংশোধনী বিল পাশ হলেও বিধি নিয়ে জট থাকায় তা এত দিন বলবৎ করা যায়নি। সোমবার সন্ধ্যায় প্রজ্ঞাপন জারি করে অবশেষে তা কার্যকরী করেছে ভারতের মোদি সরকার। লোকসভা ভোটের আবহে ভারত সরকারের এই সিদ্ধান্তে পুরোপুরি শোরগোল পড়ে গিয়েছে। পশ্চিমবঙ্গের মতুয়া শিবিরে আনন্দোৎসবের পাশাপাশি আসামের আকাশে প্রতিবাদের মেঘ গাঢ় হচ্ছে।
তাৎপর্যপুর্ণভাবে, ১৯৫৫-র নাগরিকত্ব আইনের সাথে সিএএ-র ফারাক উসকে দিয়েছে বিতর্ক। ১৯৫৫ সালের নাগরিকত্ব আইনে কোনো ধর্মের উল্লেখ ছিল না। ২০১৯ সালে ভারত সরকার যে সংশোধিত নাগরিকত্ব আইন পাস করিয়েছে, তাতে স্পষ্টত ধর্মের উল্লেখ আছে। ১৯৫৫ সালের নাগরিকত্ব আইনে স্পষ্ট বলা আছে, কোনো ভারতীয় বংশোদ্ভূত বা ভারতীয় উপমহাদেশে জন্মানো নাগরিক নির্দিষ্ট মেয়াদের বেশি সময় এদেশে থাকলেই তাকে নাগরিকত্ব দেয়া হবে। এক্ষেত্রে মুসলিম বা অমুসলিম উল্লেখ করা ছিল না। একই সাথে বলা হয়েছিল নাগরিকত্ব পেতে টানা এক বছর ভারতে থাকতে হবে। এ ছাড়াও বিগত ১৪ বছরের মধ্যে ১১ বছর ভারতে থাকা বাধ্যতামূলক। নতুন আইনে ওই ১১ বছরের সময়কাল কমিয়ে পাঁচ বছর করা হয়েছে।
কিভাবে সিএএ থেকে সুবিধা পাবেন শরণার্থীরা? আইন অনুযায়ী, ২০১৪ সালের ৩১ ডিসেম্বর পর্যন্ত এদেশে আসা ধর্মীয় বিশ্বাসের কারণে নির্যাতিত শরণার্থীরা ভিসা বা পাসপোর্টের মতো নথি না থাকলেও ভারতীয় নাগরিকত্ব পাওয়ার জন্য আবেদন করতে পারবেন।
তবে ২০১৯ সালে সিএএ আইন পাশ হয়ে গেলেও তা কার্যকর হওয়ার বিষয়টি গত চার বছরের উপর ঝুলে ছিল। করোনা পর্বে দেশের নানা প্রান্তে এই আইনের বিরোধিতায় শুরু হয় আন্দোলন। যার জেরে অশান্তি, সহিংসততা প্রাণ যায় প্রায় ১০০ জনের। ভারতের পশ্চিমবঙ্গে মতুয়া সম্প্রদায়ের দাবি ছিল অবিলম্বে সিএএ কার্যকর করার। কিছুদিন আগে এ বিষয়ে বার্তা দিয়ে ভারতের মন্ত্রী শান্তনু ঠাকুর বলেছিলেন, 'নির্বাচনের আগেই সিএএ কার্যকর হচ্ছে।' সোমবার ভারতব্যাপী সিএএ কার্যকর হওয়ার পর খুশিতে মেতে উঠতে দেখা যায় মতুয়া সম্প্রদায়ের প্রতিনিধিদের।
অন্যদিকে, তৃণমূল নেত্রী মমতা ব্যানার্জিসহ বহু অবিজেপি নেতা-নেত্রীরা এই আইনের প্রতিবাদ জানান। তাদের অভিযোগ, সংশোধিত আইনে ধর্মের ভিত্তিতে নাগরিকত্ব দেয়ার প্রতিশ্রুতি রয়েছে। এটি ভারতের ধর্মনিরপেক্ষতার পরিপন্থী। এছাড়াও, আসামসহ গোটা উত্তর-পূর্ব ভারতে আশঙ্কার মেঘ ঘনিয়েছে স্থানীয়দের মধ্যে। ভারতের নাগরিকত্ব পাওয়ার জন্য প্রতিবেশী বাংলাদেশ থেকে সংখ্যালঘু হিন্দুরা ব্যাপক হারে ভারতে চলে আসতে পারে বলে মনে করছেন অনেকেই। তাছাড়া, আসামে থাকা বাংলাদেশী অনুপ্রবেশকারীদেরও (বাংলাভাষী) নাগরিকত্ব পাওয়ার পথ প্রশস্ত হয়ে যাবে কেউ কেউ মনে করছেন। ফলে আসামের জনবিন্যাস বদলে যেতে পারে। বিপন্ন হবে স্থানীয় ভাষা, সংস্কৃতি। এছাড়া, সিএএ চালুর পরেই নাগরিকপঞ্জি আপডেট করার প্রক্রিয়া শুরু হতে পারে বলে মনে করা হচ্ছে। সূত্র : সংবাদ প্রতিদিন এবং অন্যান্য
",1,193.0,0.0,0.0
20170725,264,"

পর্যাপ্ত পানি খেয়েও প্রস্রাবে সমস্যা হতে পারে যে জটিল রোগের ইঙ্গিত
","কয়েক দিন ধরে প্রস্রাবে বেশ কিছু পরিবর্তন লক্ষ করছিলেন। পানি খাওয়ার পর সাময়িক স্বস্তি মিললেও পুরোপুরি সারছিল না। প্রাথমিকভাবে ধরেই নিয়েছিলেন, মূত্রনালিতে সংক্রমণ হয়েছে। তবে চিকিৎসকের পরামর্শ মতো রক্ত পরীক্ষা করানোর পর জানতে পারলেন যে এক ধাক্কায় রক্তে ক্রিয়েটিনিন অনেকটা বেড়ে গেছে। অর্থাৎ কিডনি ঠিকভাবে কাজ করতে পারছে না। পেশি থেকে যে সমস্ত দূষিত পদার্থ বের হয়, তা কিডনি ছাঁকতে না পারলে রক্তের মধ্যে মিশতে শুরু করে। তখনই শরীরে ফুটে ওঠে বেশ কিছু লক্ষণ।
কিডনি স্বাভাবিকভাবে কাজ করা বন্ধ করে দিলে রক্তে ক্রিয়েটিনিনের মাত্রা বেড়ে যায়। তা ছাড়া কোনো কারণে কিডনিতে সংক্রমণ হলেও রক্তে এই উপাদান বেড়ে যেতে পারে। চিকিৎসকেরা বলছেন, ননস্টেরয়েডাল অ্যান্টি-ইনফ্লেমেটরি এমন কিছু ওষুধ রয়েছে, যেগুলোর পার্শ্বপ্রতিক্রিয়ায় অনেক সময়ে ক্রিয়েটিনিন বেড়ে যায়।
কী কী উপসর্গ দেখলে সতর্ক হবেন?
১) শরীরে হঠাৎ তরলের পরিমাণ বেড়ে গেলে শ্বাসকষ্ট শুরু হতে পারে। চিকিৎসা বিজ্ঞানের পরিভাষায় যাকে বলা হয় ‘ডিসনিয়া’। কিডনি বিকল হলে এই ধরনের সমস্যা বেড়ে যেতে পারে।
২) কোনো ব্যক্তির রক্তে ক্রিয়েটিনিনের মাত্রা বেড়ে গেলে তিনি হঠাৎ অতিরিক্ত ক্লান্তি বোধ করতে পারেন। খুব বেশি কায়িক শ্রম না করেও বিধ্বস্ত লাগলে অবশ্যই চিকিৎসকের পরামর্শ নিতে হবে।
৩) রক্তে শর্করার মাত্রা বেড়ে গেলে বার বার প্রস্রাবের বেগ আসে। তবে এটিই বহুমূত্র রোগের একমাত্র কারণ নয়। রক্তে ক্রিয়েটিনিন বেড়ে গেলেও এমনটা হতে পারে।
৪) রক্তে ক্রিয়েটিনিন বেড়ে গেলে অনেকেরই গা গুলোয়, বমি পায়। তাই গা গুলোলেই তা গ্যাস বা হজমের সমস্যা বলে ধরে নেয়ার কোনো কারণ নেই।
৫) অনেকক্ষণ পা ঝুলিয়ে বসে থাকলে পায়ের পাতা ফুলে যায়। আবার কিডনির গোলমালে শরীরে তরল জমতে শুরু করলেও পায়ের পাতা, পায়ের গোছ ফুলে উঠতে পারে।সূত্র : আনন্দবাজার পত্রিকা
",1,193.0,0.0,0.0
20170659,257,"

চিকিৎসাবিজ্ঞান গবেষণায় বিশেষ প্রণোদনা প্যাকেজ দেবে সরকার : প্রধানমন্ত্রী
","প্রধানমন্ত্রী শেখ হাসিনা চিকিৎসা বিজ্ঞানে আরো গবেষণা চালানোর ওপর জোর দিয়ে বলেছেন, তার সরকার এ খাতে বিশেষ প্রণোদনা প্যাকেজ দেবে।বিজ্ঞান ও চিকিৎসা বিজ্ঞানে গবেষণায় তিনি গুরুত্বারোপ করে বলেন, ‘যারা চিকিৎসা বিজ্ঞান নিয়ে গবেষণায় জড়িত থাকবেন তাদের জন্য সরকার বিশেষ প্রণোদনা প্যাকেজ দেবে।’
প্রধানমন্ত্রী শেখ হাসিনা গতকাল সকালে তার কার্যালয়ের (পিএমও) শাপলা হলে ‘বঙ্গবন্ধু বিজ্ঞান ও প্রযুক্তি ফেলোশিপ,’ ‘এনএসটি ফেলোশিপ’ ও ‘বিশেষ গবেষণা অনুদান’ প্রদান অনুষ্ঠানে প্রধান অতিথির ভাষণে এ কথা বলেন। তিনি বলেন, গবেষণা ছাড়া কোনো কিছুতেই উৎকর্ষ লাভ করা যায় না। বিজ্ঞানকে বঙ্গবন্ধুই বেশি গুরুত্ব দিতেন। ’৭৫-এর পর স্বৈরশাসকরা গবেষণায় গুরুত্ব দেয়নি। জাতির পিতা স্বাধীন দেশে যুদ্ধবিধ্বস্ত দেশ গড়ে তোলার সময়ই পরমাণু শক্তি কমিশন এবং বিজ্ঞান ও শিল্প গবেষণা পরিষদ (বিসিএসআইআর) প্রতিষ্ঠা করেন। বঙ্গবন্ধুর প্রতিষ্ঠিত পরমাণু শক্তি কমিশন মানুষের স্বাস্থ্য পরিচর্যায় অত্যাধুনিক নিউক্লিয়ার মেডিসিনের প্রচলন করে। ২২টি নিউক্লিয়ার মেডিসিন সেন্টার থেকে ক্যান্সার ও থাইরয়েডজনিত রোগসহ বিভিন্ন জটিল রোগের চিকিৎসা হচ্ছে। তিনি বেতবুনিয়া ভূউপগ্রহ কেন্দ্রও স্থাপন করেন, যে পদাঙ্ক অনুসরণ করে আমরা বঙ্গবন্ধু স্যাটেলাইট-১ মহাকাশে উৎক্ষেপণ করেছি।
প্রধানমন্ত্রী বলেন, বিজ্ঞান ও স্বাস্থ্য বিজ্ঞান এই দুটোর গবেষণার ওপর আমাদের সবচেয়ে বেশি গুরুত্ব দিতে হবে। সেজন্য আমি অনুরোধ করব যে এবার আমাদের গুরুত্ব হবে বিজ্ঞান আর স্বাস্থ্যবিজ্ঞানে। আমরা চাই আমাদের গবেষণায় সবাই আরো বেশি মনোযোগী হবে, গবেষকদের কোনো অসুবিধা থাকলে সেটা কিভাবে দূর করা যায় সেই ব্যাপারে আমাদের সরকারের সব সময় অত্যন্ত আন্তরিক প্রচেষ্টা থাকবে।শেখ হাসিনা বলেন, আমাদের সরকারের মূল লক্ষ্য হচ্ছে মানবসম্পদ উন্নয়নের মাধ্যমে মানুষের কল্যাণ সাধন ও টেকসই অর্থনৈতিক উন্নয়ন অর্জন। আমাদের বিজ্ঞানী ও গবেষকদের এ ক্ষেত্রে অত্যন্ত গুরুত্বপূর্ণ দায়িত্ব পালন করতে হবে। তিনি বলেন, আমরা একটা জায়গায় একটু পিছিয়ে আছি, সেটা হচ্ছে স্বাস্থ্যবিষয়ক গবেষণায়। তিনি চিকিৎসকদের গবেষণায় মনোযোগী হওয়ারও আহ্বান জানান।
সরকার প্রধান বলেন, তাহলে দেশের মানুষ সুস্থ হবে, সবল হবে, তারা মেধা বিকাশের সুযোগ পাবে। এর পর থেকে যারা স্বাস্থ্য বিষয়ে গবেষণা করবে তাদের আরো বিশেষ করে গুরুত্ব দিতে হবে। কারণ কৃষিতে গবেষণা করে আজকে আমরা শুধু খাদ্যে স্বয়ংসম্পূর্ণ না বাংলাদেশে এখন ফলমূল, এমনকি যে টিউলিপ ফুল শীতের দেশ ছাড়া হয় না সেই টিউলিপও বাংলাদেশের হচ্ছে। স্ট্রবেরি ও বাংলাদেশে হচ্ছে। এসবই গবেষণার ফসল। গবেষণায় আমাদের জন্য নতুন ভাগ্য খুলে দেয়। তিনি বলেন, ‘এজন্য আবারো চিকিৎসকদের কাছে আমি অনুরোধ করব যারা সরকারি চাকরি করছেন তারা প্রাইভেট প্র্যাকটিস একটু কমিয়ে দিয়ে গবেষণার দিকে নজর দিন। আর এরপরে যারা গবেষণা করবেন তাদের উৎসাহ দেয়ার জন্য আমরা যা করার করব’।
দেশের দ্বিতীয় পারমাণবিক বিদ্যুৎকেন্দ্রও পাবনার রূপপুরে করা হবে উল্লেখ করে প্রথম পারমাণবিক বিদ্যুৎকেন্দ্রের কাজ শেষ হওয়ার সাথে সাথে দ্বিতীয়টির কাজ যাতে শুরু করা যায় সেই ব্যাপারে এখন থেকেই তিনি প্রস্তুতি নিতে বলেছেন। তিনি বলেন, আমরা রূপপুর পারমাণবিক বিদ্যুৎকেন্দ্র নির্মাণ করেছি। আরেকটি বিদ্যুৎকেন্দ্র নির্মাণের চেষ্টা করেছিলাম দক্ষিণে। কিন্তু সেখাানের মাটি এত নরম, প্রত্যেকটি দ্বীপে অনুসন্ধান চালিয়ে আমরা দেখেছি। আসলে সেখানে করা বোধ হয় সম্ভব নয়। তবে এখন যেখানে আমরা বিদ্যুৎকেন্দ্র করেছি সেটার কাজ সম্পূর্ণ সমাপ্ত হওয়ার পর দ্বিতীয়টাও আমরা এই পাবনাতে, এই রূপপুরেই করতে পারব। তিনি অনুষ্ঠানে উপস্থিত বিজ্ঞান ও প্রযুক্তি মন্ত্রীর উদ্দেশ্যে বলেন, এটার কাজ যখন শেষ হবে সাথে সাথে আমরা যেন দ্বিতীয়টার কাজ শুরু করতে পারি এখন থেকে আমাদের সে প্রস্তুতি নিতে হবে। তা ছাড়া বঙ্গবন্ধু স্যাটেলাইট-১ আমরা উৎক্ষেপণ করেছি এবং স্যাটেলাইট-২ উৎক্ষেপণেরও আমরা পদক্ষেপ নিয়েছি। তিনি বলেন, ‘৭৫ পরবর্তী সময়ে শিক্ষাপ্রতিষ্ঠানগুলোতে ছিল অস্ত্রের ঝনঝনানি, সেশনজট। শিক্ষার পরিবেশটাই নষ্ট করা হয়েছিল। ১৯৯৬ সালে যখন ক্ষমতায় আসি তখন একটা জিনিস লক্ষ করলাম যে বিজ্ঞানের ছাত্রছাত্রীর সংখ্যা খুবই কম। বিজ্ঞান বিভাগে ছাত্রছাত্রী নাই বলতে গেলে। এর ফলে বিজ্ঞান ও প্রযুক্তি শিক্ষার ওপর আমরা জোর দিই।
আমরা ১২টি বিজ্ঞান ও প্রযুক্তি বিশ্ববিদ্যালয় করে দিই। যাতে প্রযুক্তি শিক্ষার প্রতি মানুষের আকর্ষণ তৈরি হয়। আমরা গবেষণার জন্য প্রথমে ১২ কোটি টাকার থোক বরাদ্দ এবং এর পর থেকে বাজেটে ১০০ কোটি টাকা গবেষণার জন্য বরাদ্দ করি।প্রধানমন্ত্রী অনুষ্ঠানে নির্বাচিত শিক্ষার্থীদের মাঝে ‘বঙ্গবন্ধু বিজ্ঞান ও প্রযুক্তি ফেলোশিপ,’ ‘এনএসটি ফেলোশিপ’ ও ‘বিশেষ গবেষণা অনুদান’ প্রদান করেন।বিজ্ঞান ও প্রযুক্তি মন্ত্রণালয় আয়োজিত এই অনুষ্ঠানে মন্ত্রণালয়ের মন্ত্রী স্থপতি ইয়াফেস ওসমান সভাপতিত্ব করেন। বিজ্ঞান ও প্রযুক্তি মন্ত্রণালয় সম্পর্কিত সংসদীয় স্থায়ী কমিটির সভাপতি জাহিদ মালেক এবং সংশ্লিষ্ট মন্ত্রণালয়ের সচিব মো: আলী হোসেন অনুষ্ঠানে বক্তৃতা করেন।
",1,193.0,0.0,0.0
20170284,211,"

অতীত নিয়ে থাকতে চান না হৃদয়
","শ্রীলঙ্কার বিপক্ষে টি-২০ সিরিজটা ভালো যায়নি তৌহিদ হৃদয়ের। তিন ম্যাচে তার ব্যাট থেকে এসেছে মাত্র ৪০ রান। এর মধ্যে শেষ টি-২০তে আউট হয়েছেন শূন্য হাতে। যদিও ওয়ানডে সিরিজে নিজের ভুলগুলো সুধরে ব্যাট হাতে পারফরম্যান্স করতে চান এই ব্যাটার। বিপিএল সর্বশেষ আসরে ১৪ ইনিংসে হৃদয়ের ব্যাট থেকে এসেছে ৪৬২ রান। এমন পারফরম্যান্সের পর হয়েছেন টুর্নামেন্ট দ্বিতীয় সর্বোচ্চ রান সংগ্রাহকও। তবে জাতীয় দলের হয়ে নামের প্রতি সুবিচার করতে পারেননি। অবশ্য শ্রীলঙ্কার বিপক্ষে অতীত পারফরম্যান্সের কারণে ওয়ানডে সিরিজে ভালো করতে আত্মবিশ্বাসী হৃদয়। ২০২৩ এশিয়া কাপে শ্রীলঙ্কার বিপক্ষে ৯৭ বলে ৮২ রানের একটি ইনিংস খেলেছিলেন। এরপর বিশ্বকাপে মাত্র ৭ বলে ১৫ রান করে ইনিংস শেষ করেছিলেন- এটাই তার বাড়তি আত্মবিশ্বাস।হৃদয় জানালেন, ‘এশিয়া কাপে ভালো একটি ইনিংস ছিল শ্রীলঙ্কার বিপক্ষে। বিশ্বকাপে শেষদিকে নেমেছিলাম, সেখানেও ভালো ইনিংস ছিল। আমার কাছে এটা অতীত। আর অতীত নিয়ে ভাবতে চাই না। ওখান থেকে আমি একটু আত্মবিশ্বাস পাবো। কিন্তু নির্দিষ্ট দিনে আমাকে ভালো করতে হবে।’শ্রীলঙ্কার বিপক্ষে টি-২০ সিরিজ হারলেও দারুণ লড়াই করেছে টাইগাররা। প্রথম টি-২০তে বাংলাদেশ হেরেছিল মাত্র ৩ রানে। দ্বিতীয় ম্যাচ ৮ উইকেটে জিতে সমতায় ফেরে টাইগাররা। শেষ ম্যাচে নুয়ান থুশারার হ্যাটট্রিকসহ ৫ উইকেটে বাংলাদেশের হার ২৮ রানে। হৃদয় জানিয়েছেন, ওয়ানডে সিরিজ চ্যালেঞ্জিং হলেও তারা সিরিজ জিততে আশাবাদী।তার কথায়, ‘আমি ম্যাচ বাই ম্যাচ চিন্তা করতে ভালোবাসি। সিরিজের কথা যদি বলি অবশ্যই আমরা জেতার জন্যই খেলবো। সেই ক্ষুধাটা আছে। প্রত্যেকেই মনে করে এটা খুবই গুরুত্বপূর্ণ একটি সিরিজ। যেহেতু একটি সিরিজ হেরেছি। তাই এই সিরিজটা একটু চ্যালেঞ্জিং হবে। সেরাটা দিয়ে যদি সব কিছু করতে পারি তাহলে ভালো কিছুই হবে।’হৃদয় যোগ করেন, ‘এখন পর্যন্ত সবকিছু ঠিক আছে এবং ভালো আছে। প্রত্যেকটা প্লেয়ার ছন্দে আছে। সবাই আমরা টি-২০ খেলে এসেছি, ওয়ানডের আগে একটু সময় আছে। কন্ডিশনের সাথে মানিয়ে নিতে এটাই যথেষ্ট। যেটা চলে গেছে- সেটা বলে লাভ নেই। আমরা যে ভুলগুলো করেছি সামনের ম্যাচে সেগুলো যত কমিয়ে আনতে পারব ততই ভালো।’
",1,193.0,0.0,0.0
20170270,210,"

লেবুর হালি ও শসার কেজি শতক ছুঁয়েছে : মাছ-গোশতে আগুন
	চাহিদা মতো সাহরি ও ইফতারসামগ্রী কিনতে পারছেন না অনেকেই
","অতি উচ্চমূল্যের কারণে সাহরি ও ইফতার সামগ্রী কেনার অস্বস্তি নিয়েই চট্টগ্রামের অধিকাংশ মানুষের ঘরে শুরু হচ্ছে পবিত্র রমজান। সিয়াম সাধনার এই মাস শুরু না হতেই বাজারে অস্বাভাবিক উত্তাপ ছড়িয়েছে সব ধরনের ভোগ্যপণ্যের দাম। মাছ-গোশত, লেবু, শসা, পেঁয়াজ, আলু, বেগুনসহ সাহরি ও ইফতার সংশ্লিষ্ট সব পণ্যের দাম যেন আকাশছোঁয়া। বাজেটের হিসাব না মিলায় চাহিদামতো পণ্য কিনতে না পেরে মলিন চেহারায় ঘরে ফিরছে উল্লেখযোগ্য সংখ্যক মানুষ। পণ্যমূল্য বৃদ্ধির পেছনে এক দিকে বাজারের ওপর সরকারের নিয়ন্ত্রণ না থাকা, অন্য দিকে করের জালকে দায়ী করছেন ভোক্তারা। রমজান শুরুর এক সপ্তাহ আগে থেকেই শসা এবং লেবুর দাম বাড়তে শুরু করে অস্বাভাবিকভাবে। সর্বশেষ গতকাল এক হালি লেবুর দাম শতক ছুঁয়েছে। আকার ভেদে চট্টগ্রামের বাজারগুলোতে ৬০, ৮০ ও ১০০ টাকা হালি দরে বিক্রি হচ্ছে লেবু। মূলত রমজানে লেবুর চাহিদা বাড়ে ইফতারিতে শরবতের জন্য। শরবতের দুই উপাদানের একটিরও দাম মানুষের নাগালে নেই। প্রতি কেজি চিনিও এখন ১৪৫ টাকা। ফলে স্বল্প আয়ের অধিকাংশ মানুষকেই ইফতারির তালিকা থেকে শরবতকে বাইরে রাখতে হচ্ছে। রমজানের প্রথম সাহরি হিসাব করে গতকাল সকাল থেকেই মাছ-গোশতের বাজারে মানুষের ভিড় ছিল চোখে পড়ার মতো। কিন্তু মাছ-গোশতের দাম শুনে অনেকেই মুখ ভার করে ফিরতে দেখা গেছে। কোনোভাবেই হিসাব মিলাতে পারছেন না বেশির ভাগ ক্রেতা। মাছ-গোশতের দিকে সাধারণ মানুষ তাকাতেও হিমশিম খাচ্ছে।
বাজার ঘুরে দেখা গেছে, গতকাল চট্টগ্রামের বাজারে রুই, কাতলা, কালিঘনিয়া এই তিন জাতের মাছ সাইজ ভেদে প্রতি কেজি ৩৫০-৪৫০ টাকা দরে বিক্রি হচ্ছে। মৃগেল সাইজ ভেদে ৩০০-৪০০ টাকা দরে, নাইলোটিকা ২৮০-৩০০ টাকা, পাবদা ৫৫০টাকা, ছোট চিংড়ি ৮০০-৮৮০ টাকা, দেশীয় কোরাল- ৭৫০ টাকা, বাঠা-৮০০ টাকা, ফলই- ৭০০ টাকা, মলা ৮০০ টাকা, কাঁচকি ৪৮০ টাকা, ছুরি(কাঁচা)- ৫০০টাকা, তাইল্লা-৭০০ টাকা, শোল-৮০০ টাকা, শিং ৬০০ টাকা, কই ৯০০ টাকা, কালো চাঁদা-৭০০ টাকা, ভোল ৭০০ টাকা কেজি দরে বিক্রি হচ্ছে। এ ছাড়া গতকাল চট্টগ্রামের বাজারে গরুর গোশত কেজি প্রতি ৯০০ টাকা এবং হাড়সহ ৮০০ টাকা দরে, দেশীয় জাতের মুরগি কেজি প্রতি ৬০০টাকা, প্রতিকেজি সোনালি মুরগি ৩৫০-৩৬০ টাকা, কক মুরগি প্রতি কেজি ৩৪০টাকা এবং ব্রয়লার মুরগি ২১৫ টাকা কেজি দরে বিক্রি হতে দেখা যায়।
অস্বাভাবিকভাবে বেড়ে গেছে বিভিন্ন ধরনের ডালের দাম। রমজানে সর্বোচ্চ ব্যবহার হয় খেসারি ডালের। আর রমজানের আগেই খেসারি ডালের দাম গত বছরের একই সময়ের প্রায় দুই গুণের কাছকাছি পৌঁছে। গতকাল প্রতি কেজি খেসারি ডাল বিক্রি হয় ১২০টাকা দরে, যা কখনোই রমজানে ৬০ টাকা অতিক্রম করতো না। এ ছাড়া প্রতি কেজি মুগডাল বিক্রি হচ্ছে ১৭০ টাকায়, প্রতি কেজি ছোলার ডাল ১১০ টাকা, মটর ডাল ৮০ টাকা এবং মসুর ডালের মধ্যে মোটা জাতের ১১৫ টাকা এবং সরু জাতের দেশীয় মসুর ডাল ১৪৪ টাকা দরে বিক্রি হতে দেখা যায়।
আদা ও রসুন গতকাল প্রতি কেজি ১৮০ টাকা দরে বিক্রি হতে দেখা যায়। দেশি পেঁয়াজ গতকাল আকার ভেদে ১১০-১২০ টাকায় এবং ভারতীয় পেঁয়াজ প্রতিকেজি ১৩০-১৩৫ টাকা দরে প্রতি কেজি বিক্রি হতে দেখা যায়। এ ছাড়া ডিমের দামেও স্বস্তি নেই। গতকাল প্রতিডজন ফার্মের লাল ডিম ১৩০ টাকা, সাদা ডিম-১৩০ টাকা এবং হাসের ডিম ১৮০ টাকা, দেশী মুরগির ডিম প্রতিডজন ২৫০ টাকা দরে বিক্রি হতে দেখা যায়।রোজা সামনে রেখে বেড়ে গেছে সব ধরনের সবজির দাম। বেড়েছে কাঁচামরিচের ঝালও। ৫০ টাকার নিচে কোনো সবজি মিলছে না। রমজানে অতি চাহিদাসম্পন্ন শসার দাম শতক ছুঁয়েছে। ক্ষিরা বিক্রি হচ্ছে প্রতি কেজি ৭০-৮০ টাকা। বেগুনের দামও শতকের কাছাকাছি ৮০ টাকায় পৌঁছেছে গতকালই। অথচ দুই দিন আগেও সবচেয়ে ভালো জাতের বেগুন বিক্রি হয়েছে সর্বোচ্চ ৪০ টাকা কেজি দরে।
খেজুর ও বিদেশী ফলের আকাশছোঁয়া দামে সাধারণ মানুষের পক্ষে ফল ও খেজুর দিয়ে ইফতার করা অনেকটাই অসম্ভব। কিন্তু এর পাশাপাশি দেশীয় ফল তরমুজে বাজার সয়লাব হলেও দাম সাধারণ মানুষের নাগালে নেই। বাজারে আসা বেশ ক’জন ক্রেতা দ্রব্যমূল্য নিয়ে শুধু ক্ষোভই ঝাড়লেন আর বললেন এসব লিখে কী হবে। পণ্যমূল্য তো বাড়াচ্ছে খোদ সরকারই। একটি করপোরেট হাউজের নির্বাহী নাম প্রকাশ না করার শর্তে এই প্রতিবেদককে প্রশ্ন ছুড়ে বলেন, বাজারের উপর সরকারের কোনো নিয়ন্ত্রণ আছে বলে বাজার ঘুরে আপনার মনে হয়েছে? তিনি বলেন, সরকারের করের জাল মানুষের জন্য খাবার জোগানোই কঠিন করে তুলেছে। কিন্তু এসব নিয়ে সরকার ভাবে না, সরকারের এখন টাকার দরকার, তাই যেসব পণ্যের চাহিদা বেশি সে অনুযায়ী ইচ্ছে মতো ট্যাক্স আরোপ করছে। কারণ সরকার জানে মানুষ ওসব পণ্য কিনবেই, বলেন তিনি।
 
",1,193.0,0.0,0.0
20170253,208,"

ইসলামী আন্দোলনের অগ্রযাত্রায় শাহাদত প্রেরণার উৎস : অধ্যাপক মুজিব
","বাংলাদেশ জামায়াতে ইসলামীর নায়েবে আমির ও সাবেক এমপি অধ্যাপক মুজিবুর রহমান বলেছেন, ইসলামী আন্দোলন যুগ যুগান্তরের একটি ধারাবাহিক অগ্রযাত্রা। আর এ অগ্রযাত্রায় শাহাদাত হলো প্রেরণার উৎস। তেমনি এ দেশে ইসলামী আন্দোলনের জন্য ১১ মার্চের শহীদরা অনুপ্রেরণা।গতকাল বাংলাদেশ ইসলামী ছাত্রশিবির আয়োজিত ‘১১ মার্চ ছাত্রশিবিরের শহীদ দিবস’ উপলক্ষে আলোচনা সভা ও দোয়া মাহফিলে প্রধান অতিথির বক্তব্যে তিনি এ কথা বলেন। শিবির সভাপতি মঞ্জুরুল ইসলামের সভাপতিত্বে ও সেক্রেটারি জেনারেল জাহিদুল ইসলামের সঞ্চালনায় এ সময় কেন্দ্রীয় সেক্রেটারিয়েট সদস্য এবং শাখা দায়িত্বশীলরা উপস্থিত ছিলেন।
অধ্যাপক মুজিবুর রহমান বলেন, মহান আল্লাহ তায়ালার ঘোষণা হলো, জমিন আল্লাহর সুতরাং আইনও চলবে তার। যুগে যুগে নবী রাসূলগণ মহান রবের বাণী পৌঁছে দিয়েছেন। আল্লাহ তায়ালার নির্দেশমতো তার বিধান কায়েমের চেষ্টা করেছেন। রাসূল সা:-এ দায়িত্ব তার উম্মতকে দিয়ে গেছেন। এ পথে চলতে গিয়ে যুগে যুগে মুসলমানরা জীবন দিয়েছেন। আর যারা ইসলামের জন্য জীবন দিয়েছেন তারা ইসলামী আন্দোলনের প্রেরণার বাতিঘর। অন্য দিকে ফেরাউন, নমরুদসহ যুগে যুগে খোদাদ্রোহী জালিমেরা দ্বীনের বিরোধিতা করেছে, এ পথের যাত্রীদের অত্যাচার নিপীড়ন করেছে, তাদেরকে মহান আল্লাহ তায়ালা লাঞ্ছিত করেছেন। আমাদের সব কিছুই মহান রবের দান। সুতরাং আমাদের যা কিছু আছে তা দিয়েই মহান রবের নির্দেশ বাস্তবায়নের জন্য সর্বোচ্চ চেষ্টা করে যাবো এটাই ঈমানের দাবি। এ দায়িত্ব যারা পালন করবে তারা সফল আর যারা করবে না তারা ব্যর্থ। আর পরকালে যে সফল সেই প্রকৃত সফল।
সভাপতির বক্তব্যে মঞ্জুরুল ইসলাম বলেন, ১১ মার্চ এ দেশের ইসলামী আন্দোলনের জন্য একটি গুরুত্বপূর্ণ অধ্যায়। সেদিন আল্লাহর রাহে জীবন দেয়া তরুণরা বিপ্লবী ছিল। তারা জানতেন ইসলামী আন্দোলন একটি বিপ্লবের নাম। আর এ বিপ্লবের জন্য শহীদ হলেই জান্নাত। তারা ইসলামী আন্দোলনের শ্রেষ্ঠ সম্পদ। ইসলামী ছাত্রশিবিরের যাত্রা শুরু হয়েছে রক্ত আর শাহাদাত দিয়ে। আমরা বিশ্বাস করি মহান আল্লাহ তায়ালা এমনটিই চেয়েছেন। শহীদরা আল্লাহ তায়ালার বাছাই করা বান্দা। ১১ মার্চের শহীদেরা তাদের বিপ্লবের স্বপ্ন আমাদের জন্য রেখে গেছেন। আমরাও শহীদের সেই স্বপ্নকে শাহাদাতের মাধ্যমে হলেও আঞ্জাম দিতে প্রস্তুত ইনশা আল্লাহ।
 
",1,193.0,0.0,0.0
20051912,159,রমজানের শুভেচ্ছাবার্তায় কী লিখলেন বাবর ইউসুফ ও মুশফিকরা,"মাহে রমজান বছর ঘুরে আবার এসেছে। মুসলিম বিশ্বে তাই উৎসবের আমেজ। বাংলাদেশ, ভারত ও পাকিস্তানে পবিত্র রমজান মাস শুরু হচ্ছে একসঙ্গে।
আর পবিত্র মাস শুরুর এই ক্ষণে শুভেচ্ছা জানিয়েছেন মুশফিকুর রহিম, বাবর আজম, মোহাম্মদ রিজওয়ান, ইরফান পাঠানরা।
রোজার শুরুতে নির্যাতিত মানুষের হয়ে কথা বলেছেন বাবর। এক টুইট বার্তায় পাকিস্তানি সুপারস্টার লিখেছেন, সবাইকে জানাই রামাদান মোবারক।
আরও পড়ুন:জেনে নিন ইফতারে কী খাবেন, কী খাবেন না
এই পবিত্র মাসে আমাদের প্রিয়জনদের আরও কাছে টানি, সহায়তার হাত বাড়িয়ে দিই, গাজার মানুষদের আমাদের দোয়ায় রাখি। একতাবদ্ধ হয়ে সবাই মিলে একসঙ্গে শান্তির দেখা পাই।
মোহাম্মদ রিজওয়ান তার দীর্ঘ বার্তায় রোজার শুভেচ্ছা জানিয়ে ইতিবাচকতা চর্চা আর একতাবদ্ধ হয়ে থাকার আহ্বান জানিয়েছেন। সাকলাইন মুশতাক, মোহাম্মদ হাফিজও জানিয়েছেন রমজানের শুভেচ্ছা।
ভারতের কিংবদন্তি সাবেক ক্রিকেটার ইরফান পাঠান লিখেছেন, হাসো। কারণ সবচেয়ে সুন্দর মাস রামাদান আসছে। হাসো, কারণ আল্লাহর রহমত আসছে। তার ভাই তারকা অলরাউন্ডার ইউসুফ
পাঠান পাঞ্জাবি-টুপি পরে একটি ছবি আপলোড করে লিখেছেন, রোজার শুরুতে সবাইকে জানাই শুভেচ্ছা। এই পবিত্র মাস আমাদের জন্য ও বিশ্বের জন্য শান্তি, সমৃদ্ধি নিয়ে আসুক।
বাংলাদেশের তারকা পেসার তাসকিন আহমেদ ফেসবুকে লিখেছেন, রমজান মোবারক! এই শান্তিপূর্ণ এবং রহমতপূর্ণ রমজানে আপনাকে আন্তরিক শুভেচ্ছা। এই পবিত্র মাসটি আপনাকে আল্লাহর নৈকট্যে নিয়ে আসুক।
এ ছাড়া মাহমুদউল্লাহ রিয়াদ, মুশফিকুর রহিম, মেহেদী হাসান মিরাজসহ বাংলাদেশ দলের ক্রিকেটাররা রোজার শুভেচ্ছা বিনিময় করেছেন সমর্থকদের সঙ্গে।",1,193.0,0.0,0.0
20051938,169,ড. ইউনূস ইস্যুতে যা বলল মার্কিন পররাষ্ট্র দপ্তর,"নোবেল পুরস্কার বিজয়ী ড. মুহাম্মদ ইউনূসকে হয়রানি ও ভয় দেখানোর জন্য বাংলাদেশের আইনের সম্ভাব্য বড় রকমের অপব্যবহার করা হতে পারে। রাষ্ট্রদূত পিটার হাসকে নিয়ে বাংলাদেশ দুর্নীতি দমন কমিশনের আইনগত ব্যবস্থা নেওয়ার বিষয়েও যুক্তরাষ্ট্র সচেতন। তিনি যুক্তরাষ্ট্র সরকারের সর্বোচ্চ প্রতিনিধি হিসেবে তার সক্ষমতার অধীনে কর্মকাণ্ড চালিয়ে যাচ্ছেন। পাশাপাশি বাংলাদেশে ভারতীয় পণ্য বর্জনের ডাক সম্পর্কেও মার্কিন পররাষ্ট্র দপ্তর অবহিত।
বাংলাদেশি সাংবাদিক মুশফিকুল ফজল আনসারির প্রশ্নের জবাবে এসব মন্তব্য করেছেন পররাষ্ট্র মন্ত্রণালয়ের মুখপাত্র ম্যাথিউ মিলার।
ব্রিফিংয়ে মুশফিকুল ফজল আনসারি তার কাছে জানতে চান- নোবেল পুরস্কার বিজয়ী প্রফেসর ড. মুহাম্মদ ইউনূসের পক্ষে যায় এমন মন্তব্যের জন্য বাংলাদেশে নিযুক্ত যুক্তরাষ্ট্রের রাষ্ট্রদূত পিটার হাসকে অভিযুক্ত করে তার বিরুদ্ধে আইনগত ব্যবস্থা নেওয়ার ঘোষণা দিয়েছে বাংলাদেশ দুর্নীতি দমন কমিশন। আপনি যেমনটা জানেন, প্রফেসর ইউনূসকে রাজনৈতিক উপায়ে হয়রানি করছে ক্ষমতাসীন শাসকগোষ্ঠী। তাদের এই কর্মকাণ্ডের বিরুদ্ধে বিশ্বজুড়ে সমালোচনা তীব্র হচ্ছে। এর পরিপ্রেক্ষিতে আপনার ভাবনা যদি আমাদের সঙ্গে শেয়ার করেন।
জবাবে মার্কিন পররাষ্ট্র দপ্তরের মুখপাত্র ম্যাথিউ মিলার বলেন, প্রশ্নের মন্তব্য সম্পর্কে আমরা অবহিত। এর আগে মুহাম্মদ ইউনূসের মামলাকে ঘিরে যুক্তরাষ্ট্র সরকারের উদ্বেগের বিষয়ে আমাকে কথা বলতে শুনেছেন।
ড. ইউনূসকে হয়রানি ও ভীতি প্রদর্শনের জন্য তারা বাংলাদেশের আইনের বড় রকমের অপব্যবহার করতে পারে। এসব বিষয়েই সাধারণভাবে মন্তব্য করেছেন রাষ্ট্রদূত পিটার হাস। বাংলাদেশে মার্কিন সরকারের সর্বোচ্চ র্যাংকিং প্রতিনিধি হিসেবে তার সক্ষমতার অধীনে তিনি কর্মকাণ্ড চালিয়ে যাচ্ছেন।
এ সময় সাংবাদিক মুশফিক তার কাছে আরেকটি প্রশ্নে জানতে চান- মিডিয়ার রিপোর্ট অনুযায়ী, এই অঞ্চলে ‘ইন্ডিয়া আউট’ প্রচারণা বৃহত্তর এলাকায় ছড়িয়ে পড়ছে। বাংলাদেশে একতরফা ভুয়া নির্বাচনের পর প্রতিবেশী ভারতে তৈরি পণ্য বর্জনকে উৎসাহিত করছে জনগণ। তাদের সন্দেহ প্রধানমন্ত্রী শেখ হাসিনাকে ক্ষমতায় রাখছে ভারতীয় কর্তৃপক্ষ। এই পরিস্থিতিকে কিভাবে মূল্যায়ন করবেন? 
জবাবে ম্যাথিউ মিলার বলেন, এই প্রচারণা সম্পর্কেও আমরা অবহিত। আমি অবশ্যই ভোক্তাদের নিজেদের সিদ্ধান্ত নিয়ে কোনো মন্তব্য করতে চাই না- সেটা বাংলাদেশ হোক বা বিশ্বের অন্য কোথাও। কিন্তু বাংলাদেশ ও ভারত উভয়ের সঙ্গেই আমাদের সম্পর্ককে মূল্যায়ন করি। অবাধ, মুক্ত, নিরাপদ ও সমৃদ্ধ ইন্দো-প্যাসিফিক অঞ্চল নিশ্চিত করাসহ অভিন্ন স্বার্থে দুই দেশের সরকারের সঙ্গেই আমরা অব্যাহতভাবে কাজ করে যাব।",1,193.0,0.0,0.0
20051934,165,শেকল ছেঁড়ার নেশায় দুর্বার বীর বাঙালি,"অগ্নিঝরা মার্চের দ্বাদশতম দিন আজ। ১৯৭১ সালের ১২ মার্চ প্রতিবাদ-প্রতিরোধ ও বিক্ষোভে উত্তাল ছিল গোটা বাংলা। পরাধীনতার শেকল ছেঁড়ার অদম্য নেশায় দুরন্ত-দুর্বার বীর বাঙালি। বঙ্গবন্ধুর আহ্বানে ছাত্র-জনতার সঙ্গে রাজপথে নেমে আসেন পেশাজীবীরাও। সরকারি, আধা-সরকারি কর্মচারীদের কর্মস্থল বর্জন, শিক্ষাপ্রতিষ্ঠানে তালা এবং সরকারি-বেসরকারি ভবন, ব্যবসা প্রতিষ্ঠান, বাসাবাড়ি ও যানবাহনে কালো পতাকা উড়ানো অব্যাহত থাকে।
লাগাতার অসহযোগ আন্দোলনে পূর্ববাংলায় থাকা পাকিস্তানি সামরিক জান্তা দমে যেতে থাকে। নির্বাচনে জয়ী সংখ্যাগরিষ্ঠ দল হিসাবে আওয়ামী লীগের কাছে ক্ষমতা হস্তান্তরের দাবির সঙ্গে পশ্চিম পাকিস্তানের রাজনীতিকরাও তখন কণ্ঠ মেলাতে শুরু করেছেন। বগুড়া জেলখানা ভেঙে ২৭ জন কয়েদি পালিয়ে যান। কারারক্ষীদের গুলিতে একজন কয়েদি নিহত এবং ১৫ জন আহত হন।
১৯৭১ সালের ১২ মার্চ ময়মনসিংহে জনসভায় ন্যাপ প্রধান আবদুল হামিদ খান ভাসানী সাত কোটি বাঙালির মুক্তিসংগ্রামে বঙ্গবন্ধুর নেতৃত্বের প্রতি তার সমর্থন পুনর্ব্যক্ত করে বলেন, আমি জানি শেখ মুজিবুর রহমান কখনোই বিশ্বাসঘাতকতা করতে পারে না। আপনারা শেখ মুজিবের ওপর সম্পূর্ণ ভরসা রাখুন। এদেশের জন্য পাঠানো খাদ্যবোঝাই মার্কিন জাহাজের গতি বদলে করাচি পাঠানোর ঘটনায় এক বিবৃতিতে প্রাদেশিক পরিষদের আওয়ামী লীগ নেতা ক্যাপ্টেন মনসুর আলী উৎকণ্ঠা ও নিন্দা প্রকাশ করেন।
লাহোরে এক সংবাদ সম্মেলনে গণ-ঐক্য আন্দোলনের প্রধান এয়ার মার্শাল (অব.) আসগর খান বলেন, ভাগ্যের কী নির্মম পরিহাস, দোষ হলো লাহোরে কিন্তু বুলেট বর্ষিত হল ঢাকায়। তিনি বলেন, পূর্বাঞ্চলের জনসাধারণ সমান অধিকার নিয়ে থাকতে চায়, পশ্চিমাঞ্চলের দাস হিসাবে নয়। পাকিস্তানকে রক্ষা করার জন্য একটিমাত্র পথ খোলা রয়েছে। আর তা হলো-শেখ মুজিবুর রহমানের হাতে ক্ষমতা হস্তান্তর। এক বিবৃতিতে ন্যাপের মহাসচিব সিআর আসলাম বলেন, দেশের বর্তমান সংকটের জন্য একচেটিয়া পুঁজিপতি ও আমলারাই দায়ী। এক্ষেত্রে ভুট্টোও নিজের দায়িত্ব এড়াতে পারেন না। ভুট্টোর হুমকিপূর্ণ মনোভাব ও ক্ষমতার লিপ্সাই রাজনৈতিক সংকটকে আরও মারাত্মক করে তুলেছে। জাতীয় পরিষদ সদস্য মোহাম্মদ জহিরউদ্দিন পাকিস্তান সরকারের দেওয়া খেতাব বর্জন করেন।
রাওয়ালপিন্ডিতে এক সরকারি ঘোষণায় ২৩ মার্চ পাকিস্তান দিবসের নির্ধারিত সম্মিলিত সশস্ত্র বাহিনীর কুচকাওয়াজ, খেতাব বিতরণ ও অন্য অনুষ্ঠান বাতিল করা হয়। চলচ্চিত্র প্রদর্শকরা বঙ্গবন্ধুর অসহযোগ আন্দোলনের প্রতি সমর্থন জানিয়ে ঢাকাসহ সারা দেশে অনির্দিষ্টকাল প্রেক্ষাগৃহ বন্ধ রাখার সিদ্ধান্ত নেন।",1,193.0,0.0,0.0
20051933,164,কুরিয়ার সার্ভিস নয় যেন মামলার হাট,"২০৫০ সালের মধ্যে বাংলাদেশের সব জেলার বেকারদের দেবেন কর্মসংস্থান, করবেন দেশের অর্থনৈতিক উন্নয়ন। ভয়াবহ পরিস্থিতি থেকে কীভাবে এই দেশকে জাগিয়ে রাখা যায় সেই গবেষণা থেকেই একটি থিউরি আবিষ্কার করেন ‘এজেআর কুরিয়ার সার্ভিস’-এর ব্যবস্থাপনা পরিচালক সামসু উদ্দিন আহমেদ রিয়াদ (৪৫)।
নিজ থিউরি অনুযায়ী, রিয়াদ বিভিন্ন জেলার অর্ধশিক্ষিত বেকারদের চাকরি দেওয়ার নাম করে নিয়ে আসেন ঢাকায়। তাদের কাছ থেকে ব্ল্যাঙ্ক চেক ও ৩-৪টা করে ফাঁকা স্ট্যাম্প জামানত হিসাবে নেন। চাকরিতে কিছুদিন যেতে না যেতে বিভিন্ন অজুহাতে রিয়াদ তাদের করেন চাকরিচ্যুত। পরবর্তীতে রিয়াদ ফিরেন তার আসল চেহারায়। ফাঁকা চেক ও স্ট্যাম্পে মোটা অঙ্কের টাকা বসিয়ে রিয়াদ দেন চেক ডিজঅনার মামলা। চেক মামলায় রায় হয়ে যাবে ভয় দেখিয়ে রিয়াদ আদায় করেন টাকা। কুরিয়ার সার্ভিস নয় যেন মামলার হাট বসিয়েছেন রিয়াদ। যে হাটে একবার ক্রেতা হয়ে ঢুকলে তাকে মামলা মাথায় নিয়ে বাড়ি যেতে হবে। মামলা ছাড়া বাড়ি ফিরতে দেবে না রিয়াদ।
সম্প্রতি মাসুদ হোসাইনসহ বেশ কয়েক ভুক্তভোগী ডিএমপির পুলিশ কমিশনার বরাবর অভিযোগ করলে ওঠে আসে চাঞ্চল্যকর তথ্য। এই বিষয়ে এজেআর কুরিয়ার সার্ভিসের সাবেক কর্মকর্তা মোস্তাফিজুর রহমানের কাছে জানতে চাইলে তিনি বলেন, আমাকে মিথ্যা চুরির মামলা দিয়েছেন। ১০ লাখ টাকা চুরির মামলায় ১ মাস কারাগারে থেকে জামিনে বের হলে পুনরায় আমাকে দেওয়া হয় আরেকটি চেকের মামলা। এই মামলায় দেখানো হয় ১৩ লাখ টাকা, চুরির মামলার কোনো ডকুমেন্ট দেখাতে পারেনি বলে মামলাটি আদালত থেকে খারিজ হয়ে যায়। পরবর্তীতে আমাকে ওই চেকের মামলার রায় হয়ে যাবে বলে ভয় দেখায়। একপর্যায়ে আমি ৪ লাখ টাকায় রফা করি, ৪ লাখ টাকা আমি গ্রামের বাড়ি থেকে ধার করে এনে দিলেও এখনো আমাকে কোনো লিখিত কাগজ দেয়নি, কাগজ চাইলে বলে পরে আসেন।
আরেক ভুক্তভোগী এজেআর কুরিয়ার সার্ভিসের সাবেক কর্মকর্তা রুবেল বলেন, আমার নামে প্রথমে ৮ লাখ টাকার একটি চুরির মামলা দেয়। রংপুরে আমি ৪৪ দিন কারাগারে ছিলাম, জামিনে বের হওয়ার পর ওই যে আমার চাকরিতে যোগদানের সময় একটি ব্ল্যাংঙ্ক চেক ছিল, সেই চেকে আমাকে আবার ১৬ লাখ টাকার মামলা দেয় ঢাকার আদালতে। মামলা তোলার জন্য বারবার অফিসে গেলে আমার কাছে ১০ লাখ টাকা দাবি করে।
এজেআর কুরিয়ার সার্ভিসের আরেক ভুক্তভোগী সাবেক কর্মকর্তা মফিজদ্দিন (২৫) বলেন, মামলাবাজ এমডি আমাকে মোট ৫টা মামলা দিয়েছে। তার মধ্যে একটা চুরির মামলা, একটা হাফ মার্ডার মামলা, একটা অপহরণ মামলা, ২টা চেকের মামলা।
আরেক ভুক্তভোগী মাসুদ হোসাইনের কাছে জানতে চাইলে তিনি বলেন, আমি ২০১১ সাল থেকে এজেআর কুরিয়ার সার্ভিসে কর্মরত ছিলাম। চাকুরিতে নিয়োগের সময় কোম্পানিটি আমার একটি ব্ল্যাঙ্ক চেক রাখে ফেরতযোগ্য বলে। কোম্পানির বিভিন্ন অনিয়ম-দুর্নীতি দেখে চাকরি থেকে অব্যাহতি নিই। অব্যাহতির ২ বছর পর কোম্পানিটিতে থাকা আমার ওই ব্ল্যাঙ্ক চেকে আমাকে ২৯ লাখ ২৭ হাজার ৬০০ টাকার একটি মামলা দেয়। কাগজে-কলমে কোম্পানিটির কাছে আমি ৫ মাসের বেতন পাই, সেটা না দিয়ে উলটো আমাকে মিথ্যা মামলা দিয়ে হয়রানি করছে প্রতিনিয়ত। তাই আমি কোম্পানির মামলাবাজ মালিক রিয়াদের যথাযথ শাস্তি দাবি করছি। এই বিষয়ে রিয়াদের কাছে জানতে তার নাম্বারে বেশ কয়েকবার ফোন দিলেও তিনি রিসিভ করেননি।",1,193.0,0.0,0.0
20051932,163,এক কেন্দ্রেও জয় পাননি পরাজিত চার প্রার্থী,"ময়মনসিংহ সিটি করপোরেশন নির্বাচনে ১২৮টি ভোটকেন্দ্রের একটিতেও জয়ী হতে পারেননি পরাজিত চার মেয়রপ্রার্থী। তারা যেসব কেন্দ্রে ভোট দিয়েছেন, সেসব কেন্দ্রেও হেরে গেছেন। সব কেন্দ্রেই অন্যদের চেয়ে বেশি ভোট পেয়েছেন নবনির্বাচিত মেয়র মহানগর আওয়ামী লীগের সভাপতি ইকরামুল হক টিটু। সার্বিক ফলাফলে তিনি প্রতিদ্বন্দ্বী প্রার্থীদের চেয়ে বিপুল ভোটের ব্যবধানে জয়ী হন। তবে ১১৬টি ভোটকেন্দ্রে দ্বিতীয় অবস্থানে আছেন জেলা আওয়ামী লীগের উপদেষ্টা সাদেকুল হক খান মিল্কী। জেলা আওয়ামী লীগের সভাপতি এহতেসামুল আলম ১২টি ভোটকেন্দ্রে দ্বিতীয় অবস্থানে রয়েছেন। এ সিটি করপোরেশনের ১২৮টি ভোটকেন্দ্রের ফলাফল বিশ্লেষণে এ তথ্য পাওয়া গেছে। শনিবার ময়মনসিংহ সিটি করপোরেশন নির্বাচনে ভোটগ্রহণ হয়। গণনা শেষে ফলাফল ঘোষণা করেন রিটার্নিং কর্মকর্তা মোহাম্মদ বেলায়েত হোসেন চৌধুরী। এ নির্বাচনে ১ লাখ ৩৯ হাজার ৬০৪ ভোট পেয়ে মেয়র নির্বাচিত হয়েছেন ইকরামুল হক টিটু। বাকি চারজন প্রার্থী মিলে পেয়েছেন ৪৯ হাজার ৩৪৪ ভোট। তাদের মধ্যে সাদেকুল হক খান মিল্কী ৩৫ হাজার ৭৬৩ ভোট পেয়ে দ্বিতীয় অবস্থানে আছেন। অন্য তিন প্রার্থীর মধ্যে এহতেসামুল আলম ১০ হাজার ৭৭৩, মো. রেজাউল হক খান ১ হাজার ৪৮৭ এবং শহিদুল ইসলাম স্বপন মন্ডল ১ হাজার ৩২১ ভোট পেয়েছেন। নির্বাচনে ৩ লাখ ৩৬ হাজার ৪৯৬ ভোটের মধ্যে পড়েছে ১ লাখ ৮৯ হাজার ৪৩৯ ভোট। এর মধ্যে বাতিল হয়েছে ৪৯১ ভোট। বৈধ ভোটের সংখ্যা ১ লাখ ৮৮ হাজার ৯৪৮টি। ভোট পড়ার হার ৫৬.৩০ শতাংশ।
যদিও এ নির্বাচনে ‘অর্থের প্রভাব’ ও ‘নির্বাচনি গেম’ হয়েছে বলে অভিযোগ করেন সাদেকুল হক খান মিল্কী ও এহতেসামুল আলম। তবে ওই অভিযোগ অস্বীকার করেন ইকরামুল হক টিটু। শান্তিপূর্ণ নির্বাচনে জনগণের রায়ে তিনি নির্বাচিত হয়েছেন বলেও দাবি করেন।
ময়মনসিংহ সিটি করপোরেশন নির্বাচনের রিটার্নিং কর্মকর্তা মোহাম্মদ বেলায়েত হোসেন চৌধুরী জানিয়েছেন, শান্তিপূর্ণ পরিবেশে ইভিএমে ভোটগ্রহণ হয়েছে। জনগণ তাদের পছন্দের প্রার্থীকে ভোট দিয়েছেন।
কেন্দ্রভিত্তিক ফলাফল বিশ্লেষণে আরও দেখা যায়, এ নির্বাচনে ভোট পড়ার গড় হার ৫৬.৩০ শতাংশ।১৫টি ভোটকেন্দ্রে ৭০ থেকে ৮৭.৪৯ শতাংশ ভোট পড়েছে। ২৪টি ভোটকেন্দ্রে ৬১ থেকে ৭০ শতাংশ ভোট পড়েছে। বাকি কেন্দ্রগুলোয় ৬০ শতাংশের কম ভোট পড়েছে। ভোট পড়ার হার সবচেয়ে বেশি ফকিরাকান্দা সরকারি প্রাথমিক বিদ্যালয় কেন্দ্রে। এ কেন্দ্রে সর্বোচ্চ ৮৭.৪৯ শতাংশ ভোট পড়েছে। ওই কেন্দ্রে ১ হাজার ২৩ জন ভোটারের মধ্যে ৮৯৫টি ভোট পড়েছে। এর মধ্যে ৫৪৮টি ভোট পেয়েছেন ইকরামুল হক টিটু। ২৫৭ ভোট পেয়ে দ্বিতীয় অবস্থানে রয়েছেন এহতেসামুল আলম। এ কেন্দ্রে সাদেকুল হক খান মিল্কী ৪৫, শহিদুল ইসলাম স্বপন মন্ডল ৩৬ এবং মো. রেজাউল হক খান ৯ ভোট পেয়েছেন। অপরদিকে সবচেয়ে কম ২৯.৫৩ শতাংশ ভোট পড়েছে নওমহল মডেল সরকারি প্রাথমিক বিদ্যালয় (নতুন ভবনের উত্তর পাশে) কেন্দ্রে। এ কেন্দ্রে ২ হাজার ৯২৯ ভোটারের মধ্যে ৮৬৫ ভোট পড়েছে। এর মধ্যে ৭০৪ ভোটই পেয়েছেন ইকরামুল হক টিটু। ১১২ ভোট পেয়ে দ্বিতীয় অবস্থানে সাদেকুল হক খান মিল্কী।
কেন্দ্রভিত্তিক ফলাফলে আরও দেখা যায়, কালিবাড়ী রোডের প্রিমিয়ার আইডিয়াল উচ্চবিদ্যালয় (দক্ষিণ পাশের ভবন) কেন্দ্রে ভোট দেন ইকরামুল হক টিটু। ওই কেন্দ্রে পড়া ১ হাজার ৮৪৪ ভোটের মধ্যে ১ হাজার ৬৯০টি পেয়েছেন টিটু। এ কেন্দ্রে সাদেকুল হক খান মিল্কী পেয়েছেন ১৩১ ভোট। আর এহতেসামুল আলম ১৫, শহিদুল ইসলাম স্বপন মন্ডল ৩ এবং মো. রেজাউল হক খান ৫ ভোট পেয়েছেন। ৩ হাজার ৭৭ ভোটারের এ কেন্দ্রে ভোট পড়েছে ১ হাজার ৮৪৭টি। তিনটি ভোট বাতিল হয়েছে। ভোট পড়ার হার ৬০.০৩ শতাংশ।
নগরীর ১৬ নম্বর ওয়ার্ডের ৫৭ নম্বর এডওয়ার্ড ইনস্টিটিউট (দ্বিতীয় ও তৃতীয় তলা, কেন্দ্র-১) কেন্দ্রে ভোট দেন সাদেকুল হক খান মিল্কী। এ কেন্দ্রে তিনি ৫১৪ ভোট পেয়ে দ্বিতীয় অবস্থানে রয়েছেন। সর্বোচ্চ ৬৮২ ভোট পেয়ে প্রথম হয়েছেন ইকরামুল হক টিটু। বাকি তিন প্রার্থীর মধ্যে এহতেসামুল আলম ২১, মো. রেজাউল হক খান ৩ এবং শহিদুল ইসলাম স্বপন মন্ডল ৪ ভোট পেয়েছেন। ২ হাজার ১৯৬ ভোটারের এ কেন্দ্রে বৈধ ভোটের সংখ্যা ১ হাজার ২২৪টি। ভোট পড়ার হার ৫৬.০১ শতাংশ।
কে সি রায় রোডের মুসলিম বালিকা উচ্চবিদ্যালয় ও কলেজ (কলেজ ভবন) কেন্দ্রে ভোট দেন এহতেসামুল আলম। নিজ কেন্দ্রে ১৭১ ভোট পেয়ে দ্বিতীয় অবস্থানে রয়েছেন তিনি। এ কেন্দ্রে ইকরামুল হক টিটু পেয়েছেন ১ হাজার ১৯৬ ভোট। সাদেকুল হক খান মিল্কী ১২১ ভোট পেয়ে তৃতীয় অবস্থানে রয়েছেন। এ কেন্দ্রে ২ হাজার ৫৬১ ভোটারের মধ্যে ১ হাজার ৫১০ জন ভোট দিয়েছেন। ভোট পড়ার হার ৫৮.৯৬ শতাংশ।
শহিদুল ইসলাম স্বপন মন্ডল মৃত্যুঞ্জয় স্কুলকেন্দ্রে ভোট দিয়েছেন। নিজ কেন্দ্রে মাত্র তিনটি ভোট পেয়েছেন তিনি। এ কেন্দ্রে ৮৯৪ ভোট পেয়ে প্রথম অবস্থানে ইকরামুল হক টিটু আর ১৭১ ভোট পেয়ে দ্বিতীয় অবস্থানে সাদেকুল হক খান মিল্কী। আর এহতেসামুল আলম ৩৬ ও মো. রেজাউল হক খান ৬ ভোট পেয়েছেন। এ কেন্দ্রে ২ হাজার ১৬৫ ভোটারের মধ্যে ১ হাজার ১১৩টি ভোট পড়েছে। ভোটের হার ৫১.৪১ শতাংশ।
মো. রেজাউল হক খান ভোট দিয়েছেন নাসিরাবাদ কলেজিয়েট স্কুল (আকুয়া মাদ্রাসা কোয়ার্টার) কেন্দ্রে। নিজ কেন্দ্রে তিনি পেয়েছেন মাত্র ১২ ভোট। পক্ষান্তরে ইকরামুল হক টিটু পেয়েছেন ৮৭৩ ভোট। এ কেন্দ্রে সাদেকুল হক খান মিল্কী ২৭৬, এহতেসামুল আলম ৪৯ ও শহিদুল ইসলাম স্বপন মন্ডল ২ ভোট পেয়েছেন। ৩ হাজার ১৫২ ভোটারের এ কেন্দ্রে ১ হাজার ২১৬টি ভোট পড়েছে। চারটি বাতিল ভোট বাদ দিয়ে বৈধ ভোটের সংখ্যা ১২১২টি। ভোট পড়ার হার ৩৮.৫৮ শতাংশ।",1,193.0,0.0,0.0
20051929,162,প্রকৌশল গুচ্ছ ভর্তি পরীক্ষায় প্রথম ইশতিয়াক,"তিন প্রকৌশল বিশ্ববিদ্যালয়ের গুচ্ছের ২০২৩-২৪ শিক্ষাবর্ষের স্নাতক প্রথম বর্ষ ভর্তি পরীক্ষার ফলাফলে প্রথম হয়েছেন মো. ইশতিয়াক মঈন। তার বাড়ি কিশোরগঞ্জের তারাইল থানা এলাকায়। বাবা সিআইডির ডিআইজি মো. মাইনুল হাসান। দুই ভাই এক বোনের মধ্যে সবার বড় ইশতিয়াক।
রাজধানীর সেন্ট যোসেফ উচ্চ মাধ্যমিক বিদ্যালয় থেকে এসএসসি ও নটর ডেম কলেজ থেকে এইচএসসি পাশ করেন তিনি। এছাড়া মেধাতালিকায় দ্বিতীয় হয়েছেন নটর ডেম কলেজের সাবেক শিক্ষার্থী প্রতীক রসুল ও তৃতীয় হয়েছেন রাজশাহী কলেজের ওয়াসি তাওহীদ।
গুচ্ছের বিশ্ববিদ্যালয় তিনটি হলো-চট্টগ্রাম প্রকৌশল ও প্রযুক্তি বিশ্ববিদ্যালয় (চুয়েট), খুলনা প্রকৌশল ও প্রযুক্তি বিশ্ববিদ্যালয় (কুয়েট) এবং রাজশাহী প্রকৌশল ও প্রযুক্তি বিশ্ববিদ্যালয় (রুয়েট)।
শুক্রবার রাতে তিন বিশ্ববিদ্যালয়ের উপাচার্য এবং কেন্দ্রীয় ভর্তি কমিটির সদস্যদের সমন্বয় সভার অনুমোদনক্রমে কেন্দ্রীয় ভর্তি কমিটির সভাপতি ও সদস্য সচিব এ ফলাফল ঘোষণা করেন।
৩ মার্চ প্রকৌশল গুচ্ছের ২০২৩-২৪ শিক্ষাবর্ষের ভর্তি পরীক্ষা অনুষ্ঠিত হয়। প্রথম স্থান অধিকারী ইশতিয়াক মঈন যুগান্তরকে জানান, তিনি মেধাতালিকায় প্রথম হতে পেরে আনন্দিত। এর মধ্য দিয়ে তার প্রকৌশলী হওয়ার স্বপ্ন পূরণ হতে চলেছে।",1,193.0,0.0,0.0
20051918,161,রুয়েটে চাকরির সুযোগ,"রাজশাহী প্রকৌশল ও প্রযুক্তি বিশ্ববিদ্যালয় শিক্ষক নিয়োগের জন্য বিজ্ঞপ্তি প্রকাশ করেছে। এই প্রতিষ্ঠানে সাতটি বিভাগে সহযোগী অধ্যাপক ও সহকারী অধ্যাপক নিয়োগ দেওয়া হবে।
যেসব বিষয়ে সহযোগী অধ্যাপক নেওয়া হবে:
তড়িৎ ও ইলেকট্রনিক প্রকৌশল বিভাগে একজন, যন্ত্রকৌশল বিভাগে একজন, সিএসই বিভাগে একজন, আইপিই বিভাগে একজন, কেমিক্যাল অ্যান্ড ফুড প্রসেস ইঞ্জিনিয়ারিং বিভাগে একজন এবং আর্কিটেকচার বিভাগে একজন অধ্যাপক নেওয়া হবে।
বেতন স্কেল: ৫০,০০০-৭১,২০০ টাকা।
যেসব বিষয়ে সহকারী অধ্যাপক নেওয়া হবে:
পুরকৌশল বিভাগে তিনজন সহকারী অধ্যাপক নেওয়া হবে।
বেতন স্কেল: ৩৫,৫০০-৬৭,০১০ টাকা।
যেভাবে আবেদন
আগ্রহী প্রার্থীদের এই ওয়েবসাইটে প্রবেশ করে আবেদন ফরম ডাউনলোড করে আবেদন করতে পারবেন। নিয়োগ সংক্রান্ত আরও বিস্তারিত তথ্য জানা যাবে এই ওয়েবসাইটে।
আবেদনের শেষ সময়
৬ এপ্রিল, ২০২৪।",1,193.0,0.0,0.0
20051914,160,"দর্শকের সঙ্গে তর্ক আমিরের, কী হয়েছিল মাঠে","পাকিস্তান ক্রিকেটে ওয়াসিম ও ওয়াকারের টু ডব্লিউ যুগের পর শোয়েব আখতার ছিলেন প্রধান অস্ত্র। তাকে সঙ্গ দিতে প্রথম এসেছিলেন মোহাম্মদ আসিফ। এক কথায় বলতে গেলে— পাকিস্তান ক্রিক্রেটে প্রতিভাবান ফাস্ট বোলারের অভাব ছিল না কোনোকালেই।
এর পরেই আগমন মোহাম্মদ আমিরের। ক্যারিয়ারের শুরুটা ছিল দুর্দান্ত। সারাবিশ্বেরই অন্যতম সেরা প্রতিভাবান ফাস্ট বোলার ছিলেন আমির।
কিন্তু নিজের নামের পাশে যুক্ত হওয়া এতবড় তকমা সেই অল্প বয়সে নিতে পারেননি আমির। ২০০৯ সালেই টি-টোয়েন্টি বিশ্বকাপ জেতা আমির পরের বছরই জড়িয়ে যান ফিক্সিংয়ের সঙ্গে। ক্রিকেট থেকে নির্বাসিত ছিলেন ৫ বছর।
এর পর ফিরে এসে আবার নিয়মিত হয়েছেন জাতীয় দলে। জিতেছিলেন ২০১৭ সালের চ্যাম্পিয়নস ট্রফির শিরোপা। যদিও এ মুহূর্তে দল থেকে বাইরে তিনি। অভিমানে সরে গেছেন সবুজ জার্সি থেকে। 
লম্বা ক্যারিয়ারের শেষের দিকে এসে সেই ফিক্সিং নিয়ে আবার বিতর্কে পড়েছেন তিনি। গ্যালারি থেকে ফিক্সার ডাক শুনে মেজাজ হারালেন এই পাকিস্তানি পেসার। তর্কও করেছেন দর্শকদের সঙ্গে। সেই ভিডিও আবার ভাইরাল হয়েছে সামাজিক যোগাযোগমাধ্যমে।
ঘটনা রোববার পাকিস্তান সুপার লিগে (পিএসএল) লাহোর কালান্দার্স এবং কোয়েটা গ্ল্যাডিয়েটর্স ম্যাচের। আমির খেলছিলেন কোয়েটার হয়ে। বাউন্ডারির লাইনের কাছে তিনি ফিল্ডিং করার সময়
গ্যালারিতে থাকা এক দর্শক ‘ফিক্সার’ বলে চিৎকার করতে থাকেন। আমিরের বুঝতে অসুবিধা হয়নি, তিনি বিদ্রূপের শিকার। শুরুতে এড়িয়ে গেলেও, পরে ঠিকই চটে যেতে দেখা গেল তাকে।রোববারের হাড্ডাহাড্ডি ম্যাচে লাহোরকে হারিয়ে পিএসএলের নকআউট পর্বে জায়গা করে নিয়েছে কোয়েটা। আর টানা হারের বৃত্তে থাকা লাহোরের বিদায় হয়েছে সবার আগে।
২০১০ সালে ইংল্যান্ডে ফিক্সিংয়ে জড়ান আমির। সেই ঘটনা নিয়েই গ্যালারিতে থাকা ভক্তরা বিদ্রূপ করছিলেন আমিরকে। কয়েকবার ‘ফিক্সার’ বলে চিৎকার করার পর মেজাজ নিয়ন্ত্রণে রাখতে পারেননি তিনি।
সেই দর্শকের সঙ্গে বিবাদে জড়িয়ে পড়তে দেখা যায় আমিরকে। উত্তেজিতভাবে তাকে কিছু বলেছিলেন ৩১ বছরের এই পেসার। যদিও এমন আচরণের কারণে এখন পর্যন্ত কোনো শাস্তিমূলক ব্যবস্থার কথা জানা যায়নি।",1,193.0,0.0,0.0
20051908,156,বিপিএলের পর এবার শুরু হয়েছে ডিপিএল,"ঢাকা প্রিমিয়ার লিগ নিয়ে ক্রিকেটপাড়ায় উৎসাহের কমতি নেই। বছরখানেক আগে সাকিব আল হাসান বিপিএলের অব্যবস্থাপনার তুলনা দিতে গিয়ে বলেছিলেন, বিপিএলের চেয়েও কিছু ক্ষেত্রে ডিপিএলের আয়োজন ভালো। ঢাকার এ ঘরোয়া ক্রিকেট খেলতেই এককালে বাংলাদেশে এসেছিলেন ওয়াসিম আকরাম, সনাৎ জয়সুরিয়াদের মতো তারকারা।
সেই ডিপিএলের আসর শুরু হয়েছে সোমবার। নিজ নিজ ম্যাচে জয় পেয়েছে সাকিব আল হাসানের দল শেখ জামাল ও তামিম ইকবালের প্রাইম ব্যাংক। যদিও তামিম মাঠে থাকলেও, এদিন খেলেননি সাকিব। আর আজ ডিপিএলে নিজেদের মিশন শুরু করবে মাহমুদউল্লাহ রিয়াদ ও মেহেদি হাসান মিরাজের মোহামেডান। আজ সকাল ৯টায় সিটি ক্লাবের বিপক্ষে ম্যাচ দিয়ে শুরু হবে মোহামেডানের মৌসুম।
গত মৌসুমে মোহামেডানে ছিলেন সাকিব। এবার তাকে ছেড়ে দিয়েছে মতিঝিলের ক্লাবটি। সাকিবের ঠিকানা এখন শেখ জামাল ধানমণ্ডি। মোহামেডানে চলতি মৌসুমে তারকার ছড়াছড়ি নেই সেই অর্থে। মাহমুদউল্লাহ ও মিরাজকেই বলা যেতে পারে বড় তারকা। এ দুজনকেও আবার মৌসুমের প্রথম দিকে পাওয়া যাবে না শ্রীলংকার বিপক্ষে সিরিজের কারণে।
ব্যস্ত থাকলেও নিজেদের ক্লাবের জন্য ঠিকই বার্তা পাঠিয়েছেন দুই তারকা। চট্টগ্রাম থেকে ভিডিওবার্তার মাধ্যমে জানিয়েছেন শুভকামনা। গতকাল জার্সি উন্মোচনের সময়েও এই দুজনের জন্য জায়গা ছেড়েই দাঁড়িয়েছিলেন মোহামেডানের বাকি খেলোয়াড়রা।
চট্টগ্রাম থেকে ভিডিওবার্তায় মাহমুদউল্লাহ রিয়াদ বলেন, খুবই আশাবাদী। আমার মনে হয়, আমাদের দলটা খুবই ভালো হয়েছে। আমি আশা করি, আমরা যদি শর্ট টার্ম গোলগুলো অ্যাচিভ করতে পারি, ইনশাআল্লাহ, যেটা আমাদের লং টার্ম গোল, সবাই জানে আমরা চ্যাম্পিয়ন হতে চাই। তবে তার আগে আমাদের নিশ্চিত করতে হবে, আমরা আমাদের শর্ট টার্ম গোলগুলো যেন অ্যাচিভ করতে পারি।
নিজের ভূমিকা নিয়েও সচেতন অভিজ্ঞ এই অলরাউন্ডার, ‘আমার ভূমিকাটা অবশ্যই গুরুত্বপূর্ণ দলের জন্য এবং আমি আশাবাদী যখন আমি মোহামেডান শিবিরে যোগ দেব, আমি আশা করি ভূমিকা রাখব।’
স্কোয়াডে তারকা না থাকলেও আশাবাদী অলরাউন্ডার মেহেদী হাসান মিরাজ, ‘প্রত্যেকটা জায়গায় ভালো ভালো খেলোয়াড় আছে। আমি আছি, রিয়াদ ভাই আছেন, ইমরুল ভাই আছেন, রনি তালুকদার, নাসুম, নাঈম হাসান আছেন। সব মিলিয়ে আমাদের টিমটা খুবই ভালো হয়েছে। আশা করি, আমরা এবার খুবই ভালো ক্রিকেট খেলব।
শ্রীলংকার বিপক্ষে ওয়ানডে সিরিজ শেষ করে মোহামেডানে যোগ দেবেন মাহমুদউল্লাহ। আর মিরাজ যোগ দেবেন টেস্ট সিরিজ শেষে। দলটির অধিনায়ক হিসেবে থাকছেন ইমরুল কায়েস।",1,193.0,0.0,0.0
20051942,173,বাংলাদেশ সরকার ও ভারত প্রশ্নে এবার যা বলল যুক্তরাষ্ট্র,"বাংলাদেশ ও ভারত—উভয় দেশের সঙ্গেই সম্পর্ককে যুক্তরাষ্ট্র মূল্য দেয় বলে জানিয়েছেন মার্কিন পররাষ্ট্র মন্ত্রণালয়ের মুখপাত্র ম্যাথিউ মিলার। অবাধ, মুক্ত, নিরাপদ ও সমৃদ্ধ ইন্দো-প্যাসিফিক অঞ্চল নিশ্চিত করাসহ অভিন্ন স্বার্থে দুই দেশের সরকারের সঙ্গেই তারা অব্যাহতভাবে কাজ করে যাবেন বলেও জানান তিনি।
সোমবার (১১ মার্চ) ওয়াশিংটনে পররাষ্ট্র মন্ত্রণালয়ে অনুষ্ঠিত নিয়মিত সংবাদ সম্মেলনে ‘বাংলাদেশ সরকার ও ভারত’বিষয়ক এক প্রশ্নের জবাবে এসব কথা বলেন ম্যাথিউ মিলার। মার্কিন পররাষ্ট্র মন্ত্রণালয়ের এক সংবাদ বিজ্ঞপ্তি থেকে এ তথ্য জানা যায়।
সংবাদ সম্মেলনে মার্কিন পররাষ্ট্র মন্ত্রণালয়ের মুখপাত্র ম্যাথিউ মিলারকে প্রশ্ন করা হয়, সংবাদমাধ্যমের প্রতিবেদন মতে, উপমহাদেশে ‘ভারত হঠাও’ ক্যাম্পেইন বাড়ছে। বাংলাদেশের ‘একতরফা ভুয়া’ নির্বাচনের পর প্রতিবেশী ভারতের পণ্য বর্জনের আহ্বান জানানো হচ্ছে। এই আহ্বানকারীরা বলছেন, শেখ হাসিনাকে ক্ষমতায় রাখছে ভারত। এ পরিস্থিতিকে তিনি কীভাবে দেখছেন?
এর জবাবে মিলার বলেন, ‘বিষয়টি সম্পর্কে আমরা অবগত। আমি অবশ্যই ভোক্তাদের নিজস্ব সিদ্ধান্ত নিয়ে কোনো মন্তব্য করতে চাই না, সেটি বাংলাদেশে হোক বা বিশ্বের অন্য কোথাও। কিন্তু আমরা বাংলাদেশ ও ভারত–উভয় দেশের সঙ্গেই আমাদের সম্পর্ককে মূল্য দিই। এ ছাড়া অবাধ, মুক্ত, নিরাপদ ও সমৃদ্ধ ইন্দো-প্যাসিফিক অঞ্চল নিশ্চিত করাসহ অভিন্ন স্বার্থে দুই দেশের সরকারের সঙ্গেই আমেরিকা অব্যাহতভাবে কাজ করে যাবে।’
এর আগে শান্তিতে নোবেলজয়ী ড. মুহাম্মদ ইউনূসের বিচার কার্যক্রমে আমেরিকার প্রতিক্রিয়া নিয়ে জানতে চান ওই সাংবাদিক। তিনি প্রশ্ন করেন, ড. মুহাম্মদ ইউনূসের পক্ষে যায় এমন মন্তব্যের জন্য বাংলাদেশে নিযুক্ত মাকিন রাষ্ট্রদূত পিটার হাসকে অভিযুক্ত করে তার বিরুদ্ধে আইনগত ব্যবস্থা নেওয়ার তাগিদ দিয়েছেন বাংলাদেশের দুর্নীতি দমন কমিশনের (দুদক) অ্যাটর্নি। আপনি জানেন যে, ড. ইউনূসকে রাজনৈতিক উপায়ে হয়রানি করছে ক্ষমতাসীন শাসকগোষ্ঠী। তাদের এই কর্মকাণ্ডের বিরুদ্ধে বিশ্বজুড়ে সমালোচনা তীব্র হচ্ছে। এ ব্যাপারে আপনার মতামত কী?
এর জবাবে মিলার বলেন, ‘আপনার প্রশ্নের মন্তব্য সম্পর্কে আমরা অবহিত। এর আগে মুহাম্মদ ইউনূসের মামলাকে ঘিরে মার্কিন সরকারের উদ্বেগের বিষয়ে আমাকে কথা বলতে শুনেছেন। এতে আমি বলেছি, ইউনূসকে হয়রানি ও ভয় দেখানোর জন্য বাংলাদেশের আইনের সম্ভাব্য বড় রকমের অপব্যবহার হতে পারে। বাংলাদেশে মার্কিন সরকারের সর্বোচ্চ পদমর্যাদার প্রতিনিধি হিসেবে দায়িত্ব পালন করে রাষ্ট্রদূত হাস কেবল সেই মন্তব্যগুলো পুনরুক্ত করেছেন।’",1,193.0,0.0,0.0
20051904,155,সাকিবের সেই মন্তব্যের জবাব দিলেন তামিম,"ভারতের মাটিতে অনুষ্ঠিত ওয়ানডে বিশ্বকাপে অংশগ্রহণের লক্ষ্যে দেশ ছাড়ার আগে গণমাধ্যমে বিস্ফোরক সাক্ষাৎকার দেন সাকিব আল হাসান। সেই সাক্ষাৎকারে তামিমকে উদ্দেশ্য করে মন্তব্য করেছিলেন তিনি।
সে সময় ব্যাটিং পজিশন নিয়ে তামিমের সিদ্ধান্তকে ‘বাচ্চাদের’ মত আচরণ বলে অভিহিত করে সাকিব বলেছিলেন, ‘ব্যাপারটা এমন যে আমার ব্যাট আমিই খেলব’। দেরিতে হলেও সাকিবের সেই মন্তব্যের প্রেক্ষিতে জবাব দিয়েছেন তামিম।
সোমবার প্রকাশিত এক সাক্ষাৎকারে ‘আমার ব্যাট আমিই খেলব’, ‘শিশুসূলভ আচরণ’ এমন কথা পীড়া দেয় কিনা জানতে চাওয়া হয় তামিমের কাছে।
জবাবে দেশের অভিজ্ঞ এই ক্রিকেটার বলেন, ‘প্রত্যেক ব্যক্তির নিজস্ব ব্যক্তিত্ব আছে। প্রতিটি ব্যক্তির নিজস্ব চিন্তাধারা আছে। আমি এমন ব্যক্তি নয় যে গণমাধ্যমে এসে নিজের সহকর্মী সম্পর্কে মন্তব্য করবেন।’",1,193.0,0.0,0.0
20051892,152,গাজায় যুদ্ধবিরতির জন্য 'ভালো সুযোগ' হতে পারে রমজান: জাতিসংঘ,"মুসলিমদের পবিত্র মাস রমজান গাজায় যুদ্ধবিরতির জন্য একটি 'ভাল সুযোগ' হতে পারে বলে মন্তব্য করেছেন জাতিসংঘের মহাসচিব আন্তোনিও গুতেরেস।রোববার ইতালির গণমাধ্যম নভকে দেওয়া এক সাক্ষাৎকারে এমন মন্তব্য করেন তিনি। খবর ইয়েনি সাফাক ও আনাদোলু এজেন্সির।
গুতেরেস বলেন, 'গাজায় যুদ্ধে ফিলিস্তিনি বেসামরিক মানুষকে সর্বোচ্চ মূল্য দিতে হচ্ছে। ইসরাইল বলছে,এটি ফিলিস্তিনিদের বিরুদ্ধে নয়,হামাসের বিরুদ্ধে যুদ্ধ ছিল। কিন্তু বাস্তবতা হলো,এটি ফিলিস্তিনিদের জন্য সম্মিলিত শাস্তি হয়ে উঠেছে।'
আন্তোনিও গুতেরেস গাজায় যুদ্ধবিরতির প্রয়োজনীয়তা পুনর্ব্যক্ত করে বলেন, 'রমজান মাস এটির জন্য একটি ভাল সুযোগ হতে পারে।'
নভকে দেওয়া সাক্ষাৎকারের পরদিনও গাজায় যুদ্ধবিরতি নিয়ে মন্তব্য করেছেন গুতেরেস। সোমবার এক প্রেস এনকাউন্টারে তিনি অঞ্চলটিতে আরও ‘প্রতিরোধযোগ্য’ মৃত্যু এড়াতে পদক্ষেপ নেওয়ার আহ্বান জানিয়েছেন। জাতিসংঘ মহাসচিব বলেন, 'রমজান শুরু হয়ে গেলেও- গাজায় হত্যা, বোমাবাজি ও রক্তপাত অব্যাহত রয়েছে। '
এ সময় তিনি বিশ্ববাসীকে রমজানের চেতনাকে সম্মান করার আহ্বান জানিয়ে প্রয়োজনীয় এবং ব্যাপক আকারে গাজায় জীবন রক্ষাকারী সহায়তা প্রদান নিশ্চিত করার জন্য সমস্ত বাধা অপসারণ করার কথা বলেন।
গুতেরেস সাক্ষাৎকারে ইউক্রেনের যুদ্ধের বিষয়েও মন্তব্য করেছেন। ইউক্রেনের আঞ্চলিক অখণ্ডতাকে সম্মান করার গুরুত্বের ওপর জোর দেন তিনি। আরও বলেন,‘রাশিয়া এবং ইউক্রেনের মধ্যে আলোচনা শুরু করার ইচ্ছা আছে বলে 'আমি মনে করি না। '",1,193.0,0.0,0.0
20051890,150,খাবারের অভাবে ইফতার করতে পারেননি গাজার ২ হাজার চিকিৎসাকর্মী,"মধ্যপ্রাচ্যের দেশগুলোতে সোমবার থেকে শুরু হয়েছে পবিত্র রমজান মাস। ইবাদতসহ ধর্মীয় ভাবগাম্ভীর্যের মধ্য দিয়ে মাসটি পালন করবেন সারা বিশ্বের মুসলিমরা। তবে এবারের রমজানে ফিলিস্তিনের অবরুদ্ধ গাজা ভূখণ্ডের চিত্রটা যেন ভিন্ন।
যুদ্ধবিধ্বস্ত গাজায় প্রথম রোজায় খাবারের অভাবে ইফতার করতে পারেননি প্রায় ২ হাজার চিকিৎসাকর্মী। তারা উত্তর গাজার বিভিন্ন হাসপাতালে কর্মরত। 
মঙ্গলবার গাজার স্বাস্থ্য মন্ত্রণালয়ের মুখপাত্র আশরাফ আল-কুদরা এক বিবৃতিতে এ তথ্য জানিয়েছেন।
প্রায় ২ হাজার চিকিৎসাকর্মীর এক প্রকার অনাহারে থাকার বিষয়টি উল্লেখ করে আশরাফ আল-কুদরা এক বিবৃতিতে বলেছেন, গাজা উপত্যকার উত্তরাংশের চিকিৎসাকর্মীরা দুর্ভিক্ষের দ্বারপ্রান্তে দাঁড়িয়ে আছে।
এ সময় তিনি আন্তর্জাতিক ত্রাণ সহায়তা দেওয়া সংগঠনগুলোকে অতি দ্রুত গাজার চিকিৎসাকর্মীদের জন্য ত্রাণ নিশ্চিতের আহ্বান জানান।
তুরস্কের সংবাদমাধ্যম আনাদোলু এজেন্সির প্রতিবেদনে বলা হয়েছে, গাজায় সোমবার ছিল রোজার প্রথম দিন। যুদ্ধবিধ্বস্ত এই অঞ্চলটিতে যুদ্ধের দামামার মধ্যেই রোজা রেখেছেন লাখো মানুষ। তাদেরই একটি অংশ ছিলেন সেই ২ হাজার চিকিৎসাকর্মী। কিন্তু কর্মক্লান্ত শরীরে দিনের শেষে ইফতারের সময় কোনো খাবারই জোটেনি তাদের।
বর্তমানে উত্তর গাজা দুর্ভিক্ষের দ্বারপ্রান্তে রয়েছে। কারণ এলাকাটিতে গুরুত্বপূর্ণ মানবিক ও খাদ্য সহায়তায় বাধা হয়ে দাঁড়িয়েছে ইসরাইল। বিশ্ব স্বাস্থ্য সংস্থার মতে, বর্তমানে গাজার উত্তরাঞ্চলে প্রতি ছয়জনের মধ্যে অন্তত একজন অপুষ্টির শিকার।",1,193.0,0.0,0.0
20051888,148,ইসরাইল আমাদের ইহুদিসত্তাকে ছিনিয়ে নিয়েছে: অস্কার বিজয়ী গ্লিজার,"বুকে ফিলিস্তিন পতাকা নিয়ে অস্কার পুরস্কার প্রদান অনুষ্ঠানের লালগালিচায় উপস্থিত হয়েছেন অভিনেতারা। সেরা চিত্রনাট্যের জন্য অস্কার বিজয়ী ফিল্ম 'অ্যানাটমি অফ এ ফল'-এর অভিনেতারা ইসরাইলি গণহত্যাবিরোধী ওই প্রতীকী প্রতিবাদ জানান।
সোমবার যুক্তরাষ্ট্রের লসঅ্যাঞ্জেলেসে গতরাতে ৯৬তম অস্কার পুরস্কার প্রদান অনুষ্ঠানের আয়োজন করা হয়। 
সেরা অ-ইংরেজি ভাষার চলচ্চিত্রের জন্য অস্কার বিজয়ী 'দ্য ফেভারিট জোন' চলচ্চিত্রের পরিচালক জনাথন গ্লিজার বলেছেন, দখলদার ইসরাইল আমাদের ইহুদিসত্তাকে ছিনিয়ে নিয়েছে।
একইভাবে বিলি আইলিশ, আভা ডুভার্নে, মার্ক রাফেলো, রামি ইউসুফের মতো হলিউড তারকাদের অনেকেই গাজায় যুদ্ধবিরতির প্রতীক হিসেবে বুক চাপড়িয়ে লালগালিচা অনুষ্ঠানে উপস্থিত হন।
রামি ইউসুফ এক সাক্ষাৎকারে গাজায় শিশু হত্যা বন্ধের প্রয়োজনীয়তার ওপর গুরুত্বারোপ করেছেন। তিনি বলেন, আমরা অনতিবিলম্বে গাজায় স্থায়ী যুদ্ধবিরতিসহ ফিলিস্তিনিদের নিরাপত্তা, ন্যায়বিচার ও শান্তির দাবি জানাই। ইসরাইলি বোমা হামলা বন্ধ হলেই কেবল আলোচনা হতে পারে।
উল্লেখ্য, সোমবার অস্কার অনুষ্ঠান চলাকালে ফিলিস্তিন সমর্থকরা অনুষ্ঠান হলের বাইরে বিক্ষোভ করেন এবং গাজায় শান্তি প্রতিষ্ঠার দাবিতে স্লোগান দেন।",1,193.0,0.0,0.0
20051886,146,রাশিয়ার ইলেকট্রনিক ভোটিং সিস্টেমে সাইবার আক্রমণ চালাবে যুক্তরাষ্ট্র!,"রাশিয়ার প্রেসিডেন্ট নির্বাচন অনুষ্ঠিত হবে আগামী ১৫ থেকে ১৭ মার্চ। সামনের এই নির্বাচনে যুক্তরাষ্ট্রের বিরুদ্ধে হস্তক্ষেপের অভিযোগ জানিয়েছে মস্কো। নির্বাচনে 'ভোটার উপস্থিতি হ্রাসের মাধ্যমে' দেশটি হস্তক্ষেপ করতে চায় বলে দাবি ক্রেমলিনের। খবর আনাদোলু এজেন্সির।
রাশিয়ার রাষ্ট্রীয় গণমাধ্যমের প্রতিবেদন অনুযায়ী, সোমবার দেশটির ফরেন ইন্টেলিজেন্স সার্ভিস (এসভিআর) এক বিবৃতিতে জানিয়েছে, রাশিয়ার আসন্ন প্রেসিডেন্ট নির্বাচনে ভোটার উপস্থিতি যেন কমানো যায়,সেজন্য কাজ করছে যুক্তরাষ্ট্র এবং এ লক্ষ্যে এনজিওগুলোকে নির্ধারণ করেছে মার্কিন প্রেসিডেন্ট জো বাইডেনের প্রশাসন।ওয়াশিংটন নেতৃস্থানীয় আইটি বিশেষজ্ঞদের মাধ্যমে এটি করতে চায় বলেও জানিয়েছে এসভিআর।রাশিয়ার অভিযোগ,ইলেকট্রনিক ভোটিং সিস্টেমে সাইবার আক্রমণ চালানোর পরিকল্পনাও করেছে যুক্তরাষ্ট্র।
'সাইবার আক্রমণের মাধ্যমে রাশিয়ার ভোটারদের একটি উল্লেখযোগ্য অনুপাতের ভোট গণনা করা অসম্ভব করে তুলবে' বলে জানায় তারা।
বিবৃতিতে এসভিআর আরও বলেছে, 'মার্কিন পদ্ধতিতে ধারণাটি সহজ। ওয়াশিংটনের গণনা অনুযায়ী যদি ভোট কমে যায়, তা হলে নির্বাচনের ফল নিয়ে সহজেই প্রশ্ন তুলতে পারবেন পশ্চিমারা।'
যদিও মস্কোর অভিযোগের বিষয়ে মার্কিন কর্তৃপক্ষের সঙ্গে যোগাযোগ করা হলেও তাদের কাছ থেকে তাৎক্ষণিক কোনো প্রতিক্রিয়া পাওয়া যায়নি।",1,193.0,0.0,0.0
20051885,145,গাজাবাসীর অনুপ্রেরণায় ইসলাম গ্রহণ করলেন মার্কিন লেখক শন কিং,"পবিত্র রমজান মাসের প্রথম দিনে ইসলাম গ্রহণ করেছেন মার্কিন লেখক ও অ্যাক্টিভিস্ট শন কিং ও তার স্ত্রী। সোমবার আরব দেশগুলোতে রমজান মাসের প্রথম দিন সস্ত্রীক ইসলামে প্রবেশের ঘোষণা দেন তিনি।
শন কিং ও তার স্ত্রীর ইসলাম ধর্ম গ্রহণের সময়কার একটি ভিডিও সামাজিক যোগাযোগমাধ্যমে ছড়িয়ে পড়েছে। তাতে দেখা যাচ্ছে- একজন ইমাম কালিমায়ে শাহাদাত পাঠ করিয়ে তাদের ইসলামে দীক্ষিত করছেন।
কালিমায়ে শাহাদাত পাঠ করার পর শন বলেছেন, ফিলিস্তিনিদের দেখে অনুপ্রাণিত হয়ে ইসলাম ধর্ম গ্রহণ করেছেন তিনি ও তার স্ত্রী।
টিআরটি ওয়ার্ল্ডের খবরে বলা হয়েছে, সোমবার ইনস্টাগ্রামের লাইভে তারা কালেমা পড়ে ইসলাম ধর্ম গ্রহণ করেন। তাদের কালেমা পাঠ করিয়েছেন শনের ১০ বছরের পুরনো বন্ধু ও মার্কিন মুসলিম স্কলার ওমার সুলেমানি।
সামাজিক যোগাযোগমাধ্যমে দেওয়া পোস্টের ক্যাপশনে শন কিং লিখেছেন, ‘মাত্রই টেক্সাসের ডালাসে অবস্থিত আমাদের বাসভবনের পার্শ্ববর্তী মসজিদ থেকে ফিরলাম। সেখানে কয়েকজনের উপস্থিতিতে আমরা শাহাদাহ পাঠ করেছি এবং রমজান শুরুর দিকে ইসলাম ধর্ম গ্রহণ করেছি।’
তিনি আরো লিখেছেন, ‘এই দিনটি খুব সুন্দর ও শক্তিশালী ছিল। আর আমাদের জীবনের জন্য ছিল খুবই অর্থবহ। আমরা কখনো কিছুতেই দিনটি ভুলতে পারব না।’
৪৪ বছর বয়সী শন ফিলিস্তিনের গাজাবাসীকে উদ্দেশ করে বলেন, তার এই সিদ্ধান্ত গ্রহণের পেছনে ‘গাজাবাসীর পোহানো গত ৬ মাসের দুর্ভোগ ও যন্ত্রণা’ রয়েছে। এ সময় তিনি ফিলিস্তিনিদের তৈরি কেফিয়াহ রুমাল পরা ছিলেন।
শন বলেন, ‘এটি আমার হৃদয়কে আরও গভীরভাবে নাড়া দিয়েছে যে পৃথিবীর সবচেয়ে ভয়ংকর ও ট্রমাটিক জায়গা, যেখানে শুধু ধ্বংসস্তূপ আর বেঁচে যাওয়া পরিবারের সদস্যরা ছাড়া প্রায় কিছুই নেই, সেখানে থেকেও মানুষ কীভাবে জীবনের অর্থ ও লক্ষ্য খুঁজে পায়।’
গাজার চলমান ঘটনা প্রসঙ্গে তিনি লিখেছেন, ‘গাজার প্রিয় বন্ধুদের সঙ্গে আমার হৃদয় জড়িয়ে আছে। আমি অত্যন্ত গর্ব বোধ করছি যে- দক্ষিণ ও উত্তর গাজার হাজার হাজার পরিবারের জন্য রাতের খাবারের (ইফতার-সেহরি) ব্যবস্থা করতে পারছি। অবশ্যই এটি রমজানের প্রতিটি দিনই চালু রাখব।’
শন আরও বলেন, ‘ইসলামের প্রতি তাদের বিশ্বাস ও আন্তরিকতা শুধু আমারই নয়, বরং বিশ্বের লাখ লাখ মানুষের হৃদয়কেই প্রশস্ত করেছে।’
শন কিং একজন মার্কিন লেখক ও অনলাইন এক্টিভিস্ট। সামাজিক যোগাযোগমাধ্যমে তিনি ফিলিস্তিন ইস্যুতে গাজাবাসীর পক্ষে খুব সোচ্চার। গত ৭ অক্টোবর শুরু হওয়া গাজার ওপর ইসরাইলের পৈচাশিক হামলার নিন্দা জানিয়ে অনবরত পোস্ট করে আসছেন তিনি।
পাশাপাশি মার্কিন এই লেখক শুরু থেকেই ইসরাইলের এই গণহত্যা বন্ধ ও ফিলিস্তিনি ভূখণ্ডের স্বাধীনতার দাবি জানিয়ে আসছেন।
ঘৃণামূলক অপরাধের সঙ্গে তার ব্যক্তিগত অভিজ্ঞতার কারণে সামাজিক ন্যায়বিচার প্রতিষ্ঠায় নিজের জীবনকে উৎসর্গ করেছিলেন শন। এর মধ্যে অন্যতম ‘ব্ল্যাক লাইভস ম্যাটার মুভমেন্ট’।
তিনি নাগরিক ও মানবাধিকার, জাতিগত সম্পর্ক, পুলিশি বর্বরতা, নির্বিচারে ধরপাকড় এবং আইন প্রয়োগকারীদের অসদাচরণের মতো বিষয়ে লেখালেখির মাধ্যমে প্রতিবাদ করেছিলেন।
এছাড়াও, শন দৈনিক কস, নিউ ইয়র্ক ডেইলি নিউজ এবং দ্য ইয়াং তুর্কসের মতো মিডিয়া আউটলেটগুলোতে নিয়মিত লিখতেন।",1,193.0,0.0,0.0
20051884,144,ক্ষুধা ও রক্ত দিয়ে রমজানকে স্বাগত জানাল গাজা,"ইসরাইলি অবরোধে বিচ্ছিন্ন গাজা উপত্যকায় চারদিকে ক্ষুধার্থ ফিলিস্তিনিদের হাহাকার; পাশাপাশি দখলদার বাহিনীর অবিরাম বোমাবর্ষণের মধ্যেই পবিত্র রমজান মাসকে স্বাগত জানিয়েছেন ফিলিস্তিনিরা।
মধ্যপ্রাচ্যের দেশগুলোতে সোমবার থেকে শুরু হয়েছে পবিত্র রমজান মাস। ইবাদতসহ ধর্মীয় ভাবগাম্ভীর্যের মধ্য দিয়ে মাসটি পালন করবেন সারা বিশ্বের মুসলিমরা। তবে এবারের রমজানে ফিলিস্তিনের অবরুদ্ধ গাজা ভূখণ্ডের চিত্রটা যেন ভিন্ন।
ইসরাইলি আগ্রাসনের কারণে রমজানের শুরুতে আগের চেয়ে বেশি ফিলিস্তিনি বাস্তুচ্যুত হয়েছেন। তাদের মধ্যে একজন ৫০ বছর বয়সি আউনি আল-কায়য়াল।
আলজাজিরাকে নিজেদের বর্তমান অবস্থার কথা বর্ণনা করে তিনি বলেন, জানেন আমাদের কাছে খাবার নেই।
রমজানের শুরুই দুঃখজনক এবং অন্ধকারে ঢেকে আছে। চারদিকে রক্তের গন্ধ ও স্বাদ বিরাজমান। ইফতার করার মতো আমাদের কাছে কোনো খাবার নেই। ইসরাইল চায় না রমজানে আমরা খুশি থাকি।
আলজাজিরার খবরে আরও বলা হয়েছে, গুরুতর অপুষ্টি ও পানিশূন্যতার কারণে নতুন করে দুই শিশুর মৃত্যু হয়েছে। উত্তর গাজার বেইত লাহিয়ার কামাল আদওয়ান হাসপাতালে শিশুদের মৃত্যু হয়েছে। এ নিয়ে অনাহারে ২৭ শিশুর মৃত্যু হয়েছে।
বর্তমানে উত্তর গাজা দুর্ভিক্ষের দ্বারপ্রান্তে রয়েছে। কারণ এলাকাটিতে গুরুত্বপূর্ণ মানবিক ও খাদ্য সহায়তায় বাধা হয়ে দাঁড়িয়েছে ইসরাইল। বিশ্ব স্বাস্থ্য সংস্থার মতে, বর্তমানে গাজার উত্তরাঞ্চলে প্রতি ছয়জনের মধ্যে অন্তত একজন অপুষ্টির শিকার।",1,193.0,0.0,0.0
20051940,171,ভারতীয় পণ্য বর্জন ইস্যুতে যা বলল যুক্তরাষ্ট্র,"নোবেল পুরস্কার বিজয়ী ড. মুহাম্মদ ইউনূসকে হয়রানি ও ভয় দেখানোর জন্য বাংলাদেশের আইনের সম্ভাব্য বড় রকমের অপব্যবহার করা হতে পারে। রাষ্ট্রদূত পিটার হাসকে নিয়ে বাংলাদেশ দুর্নীতি দমন কমিশনের আইনগত ব্যবস্থা নেওয়ার বিষয়েও যুক্তরাষ্ট্র সচেতন। তিনি যুক্তরাষ্ট্র সরকারের সর্বোচ্চ প্রতিনিধি হিসেবে তার সক্ষমতার অধীনে কর্মকাণ্ড চালিয়ে যাচ্ছেন। পাশাপাশি বাংলাদেশে ভারতীয় পণ্য বর্জনের ডাক সম্পর্কেও মার্কিন পররাষ্ট্র দপ্তর অবহিত।
বাংলাদেশি সাংবাদিক মুশফিকুল ফজল আনসারির প্রশ্নের জবাবে এসব মন্তব্য করেছেন পররাষ্ট্র মন্ত্রণালয়ের মুখপাত্র ম্যাথিউ মিলার।
ব্রিফিংয়ে মুশফিকুল ফজল আনসারি তার কাছে জানতে চান- নোবেল পুরস্কার বিজয়ী প্রফেসর ড. মুহাম্মদ ইউনূসের পক্ষে যায় এমন মন্তব্যের জন্য বাংলাদেশে নিযুক্ত যুক্তরাষ্ট্রের রাষ্ট্রদূত পিটার হাসকে অভিযুক্ত করে তার বিরুদ্ধে আইনগত ব্যবস্থা নেওয়ার ঘোষণা দিয়েছে বাংলাদেশ দুর্নীতি দমন কমিশন। আপনি যেমনটা জানেন, প্রফেসর ইউনূসকে রাজনৈতিক উপায়ে হয়রানি করছে ক্ষমতাসীন শাসকগোষ্ঠী। তাদের এই কর্মকাণ্ডের বিরুদ্ধে বিশ্বজুড়ে সমালোচনা তীব্র হচ্ছে। এর পরিপ্রেক্ষিতে আপনার ভাবনা যদি আমাদের সঙ্গে শেয়ার করেন।
জবাবে মার্কিন পররাষ্ট্র দপ্তরের মুখপাত্র ম্যাথিউ মিলার বলেন, প্রশ্নের মন্তব্য সম্পর্কে আমরা অবহিত। এর আগে মুহাম্মদ ইউনূসের মামলাকে ঘিরে যুক্তরাষ্ট্র সরকারের উদ্বেগের বিষয়ে আমাকে কথা বলতে শুনেছেন।
ড. ইউনূসকে হয়রানি ও ভীতি প্রদর্শনের জন্য তারা বাংলাদেশের আইনের বড় রকমের অপব্যবহার করতে পারে। এসব বিষয়েই সাধারণভাবে মন্তব্য করেছেন রাষ্ট্রদূত পিটার হাস। বাংলাদেশে মার্কিন সরকারের সর্বোচ্চ র্যাংকিং প্রতিনিধি হিসেবে তার সক্ষমতার অধীনে তিনি কর্মকাণ্ড চালিয়ে যাচ্ছেন।
এ সময় সাংবাদিক মুশফিক তার কাছে আরেকটি প্রশ্নে জানতে চান- মিডিয়ার রিপোর্ট অনুযায়ী, এই অঞ্চলে ‘ইন্ডিয়া আউট’ প্রচারণা বৃহত্তর এলাকায় ছড়িয়ে পড়ছে। বাংলাদেশে একতরফা ভুয়া নির্বাচনের পর প্রতিবেশী ভারতে তৈরি পণ্য বর্জনকে উৎসাহিত করছে জনগণ। তাদের সন্দেহ প্রধানমন্ত্রী শেখ হাসিনাকে ক্ষমতায় রাখছে ভারতীয় কর্তৃপক্ষ। এই পরিস্থিতিকে কিভাবে মূল্যায়ন করবেন?
জবাবে ম্যাথিউ মিলার বলেন, এই প্রচারণা সম্পর্কেও আমরা অবহিত। আমি অবশ্যই ভোক্তাদের নিজেদের সিদ্ধান্ত নিয়ে কোনো মন্তব্য করতে চাই না- সেটা বাংলাদেশ হোক বা বিশ্বের অন্য কোথাও। কিন্তু বাংলাদেশ ও ভারত উভয়ের সঙ্গেই আমাদের সম্পর্ককে মূল্যায়ন করি। অবাধ, মুক্ত, নিরাপদ ও সমৃদ্ধ ইন্দো-প্যাসিফিক অঞ্চল নিশ্চিত করাসহ অভিন্ন স্বার্থে দুই দেশের সরকারের সঙ্গেই আমরা অব্যাহতভাবে কাজ করে যাব।",1,193.0,0.0,0.0
20168298,176,"

 রমজানের পূর্বপ্রস্তুতি
","একজন মুসলিম মহামর্যাদাপূর্ণ মাহে রমজানের জন্য অধীর আগ্রহে অপেক্ষা করেন। তিনি দিন গুনতে থাকেন কবে আসবে মাহে রমজান। কবে থেকে রোজা রাখব; মুসলিমদের কাছে মাহে রমজানের আগমন ঠিক এরকম, যেন, কারো আপনজন দূর বিদেশ থেকে প্লেনে করে বাড়ি ফিরছেন; এদিকে বিমান বন্দরে এবং বাড়িতে তার স্বজনরা অধীর আগ্রহে অপেক্ষা করছেন- কখন এসে পৌঁছবে প্লেন, কখন তিনি প্লেন থেকে নেমে আসবেন? কখন পৌঁছাবেন বাড়ি। মুসলিমদের কাছে মাহে রমজানের আগমনের অপেক্ষাটাও হয়ে থাকে এরকম ব্যাকুলতা নিয়ে। রমজান মাস আমাদের আপনজনের মতোই। যে মাসে নেক আমলের সাওয়াব হয় বহুগুণে বর্ধিত, মুমিনের মর্যাদা অনেক ঊর্ধ্বে উন্নীত, পুণ্য জোয়ারে অন্তরাত্মা বিধৌত, জান্নাতের দুয়ার অবারিত। যে মাসে রহমতের দরিয়ায় ভেসে যায় রাশি রাশি পাপ, বরকত নেমে আসে এ ধরায়, মুছে যায় জীবনের অভিশাপ। জাহান্নামের দরজা হয় বন্ধ, শৃঙ্খলিত শয়তান, ভাইয়ে-ভাইয়ে কেটে যায় নিত্যদিনের দ্বন্দ্ব। এই মাস তাহাজ্জুদ, তারাবিহ, জিকির, তাসবিহ, তিলাওয়াত, দান খয়রাত, তাওবাহ ও রহমতের মাস। তাই রমজান মাসের রোজা আসার আগে এর পূর্বপ্রস্তুতি নেয়াটা খুবই গুরুত্বপূর্ণ। রমজান আসার আগে প্রস্তুতি মানে, খাবারের বিশাল সমাহার সংগ্র৬েহর প্রস্তুতি নয় বরং আত্মিকভাবে নিজেকে প্রস্তুত করাই মূল বিষয়। দুঃখজনক হলেও সত্য; মানুষ আত্মিক প্রস্তুতি বাদ দিয়ে খাবারের আয়োজনের দিকেই বেশি ঝুঁকে পড়ে।মুমিন মুসলমানের জন্য জরুরি হলো, রমজানের যাবতীয় কল্যাণ পেতে হলে এখন থেকেই পরিপূর্ণ আত্মিক প্রস্তুতি গ্রহণ করতে হবে। হজরত মুয়াল্লা ইবনে ফজল রাহমাতুল্লাহি আলাইহি নামে এক বিখ্যাত তাবেয়ী বলেন- ‘সালফে সালেহিনগণ রমজানের ছয় মাস আগে থেকে আল্লাহর কাছে দুয়া করতেন- হে আল্লাহ! আপনি আমাদের রমজান পর্যন্ত হায়াত দান করেন। আর রমজান শেষে বাকি ছয় মাস দোয়া করতেন- হে আল্লাহ! ‘হে আল্লাহ! রমজানে যা আমল করেছি; তা আপনি কবুল করে নিন।’ রাসূলুল্লাহ সা: ইরশাদ করেছেন, নিশ্চয়ই আল্লাহর কোনো বান্দা যে কোনো ভালো কাজ বা আমল যদি যথাযথভাবে উত্তম উপায়ে করে; তবে সে আমল বা কাজ আল্লাহ তায়ালা পছন্দনীয় হিসেবে গ্রহণ করেন।’ (তাবারানি)মাহে রমজানের পূর্বপ্রস্তুতিআল্লাহর কাছে তাওবাহ-ইসতেগফার করা : তাওবাহ-ইসতেগফার বা অন্যায় কাজ থেকে ফিরে আসা বা মুখ ফিরিয়ে নেয়া এবং আল্লাহর কাছে ক্ষমা চাওয়া রমজানের প্রথম প্রস্তুতি। রমজান মাস আসার আগেই আল্লাহর কাছে পিছনের সব গুনাহর জন্য ক্ষমা চেয়ে নিতে হবে। আল্লাহ তায়ালার কাছে ক্ষমা চাইলে, তিনি যদি আমাদেরকে ক্ষমা করে দেন- তাহলে পবিত্র মাহে রমজানে নতুন করে আমরা আমাদের জীবনটাকে নেক আমল দিয়ে সাজাতে পারব, ইনশাআল্লাহ! রমজান মাসে আল্লাহ তায়ালা শয়তানকে বন্দি করে রাখেন। তাই এই সময়ে আমাদের ঈমানকে আরো শক্ত মুজবুত করতে আগে থেকেই আল্লাহর কাছে তাওবাহ-ইসতেগফার করব। এতে করে মহান আল্লাহ তায়ালা আমাদেরকে নেককার মুমিন হবার তাওফিক দেবেন, ইনশাআল্লাহ।রমজান পাবার আশা এবং নিয়ত করা : আল্লাহ তায়ালা বান্দার তাকওয়া দেখেন, আমাদেরকে রমজান পাবার জন্য আল্লাহরকাছে দোয়া চাইতে হবে। রমজান মাস বরকতময় মাস গুনাহ মাফ করে আল্লাহ তালার নৈকট্য লাভের মাস। তাই মহান আল্লাহর কাছে আমাদের এই মাস পাবার জন্য দোয়া করতে হবে। এই মাসের ৩০-২৯টি রোজা পালনসহ, অন্যান্য গুরুত্বপূর্ণ আমলগুলো পালন করার নিয়ত করতে হবে। রমজান আসছে, মানসিকভাবে বারবার এ কথা স্মরণ ও নেক আমলের প্রস্তুতি গ্রহণ করতে এ দোয়াটি বেশি বেশি করা। দোয়া : আল্লাহুম্মা বাল্লিগনা রামাদান। ‘হে আল্লাহ! আপনি আমাদের রমজান পর্যন্ত পৌঁছে দিন।’রমজানের সব উপকারিতা স্মরণ করা : মহান আল্লাহ তায়ালা কুরআনে এই মাসের অনেক বরকতের কথা বলেছেন এবং আমাদের প্রিয় নবী সা: এই মাসের অনেক ফজিলত মর্যাদা ও উপকারিতার কথা বর্ণনা করেছেন। বরকতময় মাস রমজান সম্পর্কে কুরআন-সুন্নায় যেসব ফজিলত মর্যাদা ও উপকারিতার বর্ণনা রয়েছে, রমজান শুরু হওয়ার আগেই সেসব সম্পর্কে জেনে নেয়া। সেসব উপকার পেতে কুরআন সুন্নাহর দিকনির্দেশনাগুলো মেনে চলার প্রস্তুতি নেয়া।খারাপ অভ্যাস থাকলে তা ত্যাগ করা : আমাদের অনেক ভাইবোনদের মাঝেই অনেক বদ অভ্যাস রয়েছে। পবিত্র মাহে রমজান আসার আগেই আমরা আমাদের এসব বদ অভ্যাস ত্যাগ করব, ইনশাআল্লাহ। আর নিয়ত করব; যেন আর কখনো এগুলো (হারাম কাজ) না করি। তাহলে আল্লাহ তায়ালা হয়তো আমাদেরকে ক্ষমা করে দেবেন, ইনশাআল্লাহ! মানসিক প্রতিজ্ঞা নেওয়া : পবিত্র মাহে রমজানের রোজা পালনসহ অন্যান্য সব ইবাদত পালনের জন্য আগে থেকেই মানসিকভাবে প্রস্তুতি নেয়াটা খুবই জরুরি এবং রমজান মাসে পরিপূর্ণ সাওয়াব ও ক্ষমা পেতে মানসিকভাবে প্রস্তুতি গ্রহণ করা। জীবনভর যত গোনাহ করেছি, এ রমজানে সেসব গোনাহ বা অন্যায় থেকে পরিপূর্ণ ক্ষমা পেতে হবে। সবচেয়ে বেশি সাওয়াব পেতে হবে। রমজান শুরু হওয়ার আগে এ প্রতিজ্ঞা গ্রহণ করা জরুরি। কাজা রোজা আদায় করা : কাজা রোজা আদায় করার মাধ্যমে আমরা আমাদের রোজার প্রস্তুতি নিতে পারি। বিশেষ করে রমজান শুরু হওয়ার আগে বিগত জীবনে অসুস্থ হওয়ার কারণে বা সফরের কারণে রমজানের ফরজ রোজা কাজা হয়ে থাকলে, তা যথাযথভাবে আদায় করে নেয়া। মা-বোনদের ভাঙতি রোজা থাকতে পারে। তাই রমজানের আগে শাবান মাসের এ সময়ে কাজা রোজা আদায় করে নেয়া। এতে দুটি ভালো আমল বাস্তবায়িত হবে- প্রথমত, বিগত জীবনের কাজা রোজা আদায় হবে। রমজানের রোজা পালনের প্রতি আগ্রহ বাড়বে। দ্বিতীয়ত, সুন্নতের অনুসরণ হবে। রমজানের আগের মাস শাবানে প্রিয়নবী সা: বেশি বেশি নফল রোজা রাখতেন। রমজানের প্রস্তুতি গ্রহণ করতেন। কাজা রোজা আদায় করার মাধ্যমে সুন্নতের অনুসরণও হয়ে যাবে।সাধারণ ক্ষমা পাওয়ার চেষ্টা করা : রমজান অনেক বেশি রহমতের মাস। এই মাসে আল্লাহ তায়ালা শয়তানকে বন্দি করে রাখেন এবং কবরবাসীদের সব প্রকার আজাব বন্ধ করে রাখেন। আল্লাহ তায়ালা রমজান মাসে অনেক মানুষকে জাহান্নামের আগুন থেকে মুক্তি দিয়ে থাকেন। তবে এ সাধারণ ক্ষমা সবার ভাগ্যে জুটে না। কেননা, এ ক্ষমা পেতে হলে দু’টি কাজ থেকে বিরত থাকতে হবে। ক্ষমা প্রার্থনা করে এই দু’টি কাজ থেকে ফিরে আসতে হবে। তা হলো- শিরক থেকে মুক্ত থাকা আল্লাহর সাথে কাউকে শরিক না করা কেউ ইচ্ছা কিংবা অনিচ্ছায়, ছোট বা বড় শিরক করে থাকলে রমজান আসার আগেই তা থেকে তাওবাহ-ইসতেগফারের মাধ্যমে ফিরে আসা। দ্বিতীয়, হিংসা থেকে মুক্ত থাকা, কারো প্রতি কোনো বিষয়ে হিংসা না করা। কারণ হিংসা মানুষের সব নেক আমলকে সেভাবে জ্বালিয়ে দেয়; যেভাবে আগুন কাঠকে জ্বালিয়ে দেয়। তাই হিংসা পরিহার করে মনকে ক্ষমা লাভের জন্য স্বচ্ছ রাখা।রোজার নিয়ম-কানুন জানারমজান মাস আসার আগে রোজা পালনের মাসয়ালা-মাসায়াল তথা নিয়ম কানুনগুলো ভালোভাবে জেনে নেয়া জরুরি। যেমন : রোজার নিয়ত, ইফতারের দোয়া, ইফতারের নিয়ত, সাহরির নিয়ত, সাহরির দোয়া, রোজা ভঙ্গের কারণ, রমজানের সময়সূচি ইত্যাদি। এতে করে রমজানের রোজা নষ্ট হওয়া থেকে বা মাকরুহ হওয়া থেকে বা অন্যান্য বিষয়গুলো থেকে নিরাপদে থাকা যাবে।বিগত রমজানের অসমাপ্ত কাজ চিহ্নিত করাপবিত্র মাহে রমজান পেয়েও আমাদের অনেকেরই বিভিন্ন কারণে অকারণে এই সময়ের প্রয়োজনীয় বিভিন্ন আমলে গাফলতি হয়ে যায়। তাই রমজান মাস আসার আগেই বিগত রমজানে যেসব নেক আমল করা হয়নি, তা করতে না পারার কারণগুলো খুঁজে বের করার চেষ্টা করা। যেমন-কেন নিয়মিত কুরআন অধ্যয়ন করা হয়নি০ কেন তারাবিহ পড়া হয়নি০ কেন দান-সদকা করা হয়নি০ কেন ইতেকাফ করা হয়নি০ কেন রোজাদারকে ইফতার করানো হয়নি০ কেন পাঁচওয়াক্ত নামাজ জামায়াতের সঙ্গে আদায় করা সম্ভব হয়নি০ কেন কুরআন সুন্নাহ তালিমে বসা হয়নি০ কেন রমজানে পরিবারের লোকদের হক আদায় করা হয়নি০ কেন রমজানে পাড়া প্রতিবেশী বা আত্মীয়দের হক আদায় করা হয়নিএইভাবে এ বিষয়গুলো চিহ্নিত করে নেয়া। রমজান আসার আগে আগে চিহ্নিত কারণগুলো থেকে নিজেকে বিরত রেখে কিংবা প্রস্তুতি গ্রহণ করে কল্যাণকর সব নেক আমলগুলো করার প্রস্তুতি গ্রহণ করা। রমজানের মাসয়ালাগুলো পুনরায় দেখে নেয়াযেসব কারণে রোজা ভঙ্গ হয়, যেসব কারণে রোজা মাকরুহ হয়, যেসব কারণে রোজা কাজা ও কাফফারা উভয়টি ওয়াজিব, মুসাফির ও অসুস্থ ব্যক্তির রোজা ইত্যাদি রমজানের এই সব জরুরি মাসয়ালা-মাসায়েল রমজান আসার আগেই ভালোভাবে দেখে নিতে হবে।শাবান মাসজুড়ে রমজানের মহড়া চালু রাখারমজান মাসে বেশি বেশি ইবাদত, বেশি বেশি নফল রোজা রাখা। বেশি বেশি কুরআন তেলাওয়াত করা। নফল নামাজ পড়া এবং তাওবাহ-ইসতেগফার করা। ত্যাগের মানসিকতা তৈরি করা। দান-সদকা করা। এ সব বিষয়ের প্রস্তুতি এখন থেকেই গ্রহণ করতে হবে।রমজানের চাঁদের অনুসন্ধান করাআমরা জেনেছি, যে, শাবান মাসের ২৯ তারিখ সন্ধ্যায় চাঁদের অনুসন্ধান করা সুন্নাত। মুছে যাওয়ার পথে থাকা এ সুন্নাতটিকে আবারও জীবিত করার পূর্ব পরিকল্পনা গ্রহণ করা। বর্তমান সময়ে চাঁদ দেখা (হেলাল) কমিটির দিকে তাকিয়ে থাকা রেওয়াজে পরিণত হয়েছে। আবার অনেকে মোবাইল বা রেডিও টিভির সংবাদের অপেক্ষা করেন। এতে চাঁদ দেখা এবং দুয়া পড়ার সুন্নাতটি থেকে বঞ্চিত হয় মুসলমানরা। তা থেকে বেরিয়ে এসে চাঁদ অনুসন্ধান করার সুন্নাতটি জীবিত করার সর্বাত্মক পূর্ব প্রস্তুতি রাখা। যারা রহমতের মাস রমজানের নতুন চাঁদ দেখবে, তারা বিশ্ব নবী সা:-এর পড়া সেই দোয়াটিও পড়বে। যেখানে শান্তি ও নিরাপত্তার প্রার্থনা রয়েছে।বেশি বেশি দান সদকা করারমজান মাসে মহান আল্লাহ তায়ালা প্রতিটি নফল কাজের সওয়াব ৭০ গুণ বাড়িয়ে দেন। সে হিসাবে রমজানে এক টাকা দান করে ৭০ টাকা দানের সওয়াব লাভ করা সম্ভব। এ জন্য প্রত্যেক রোজাদারের উচিত নিজের সাধ্য অনুযায়ী অনাথ, সহায়-সম্বলহীন ও দুঃখী মানুষের মুখে হাসি ফোটানোর জন্য দানের হাত বাড়িয়ে দেওয়া। আল্লাহ তায়ালা বলেন, ‘আল্লাহর পথে ব্যয় করো, নিজের জীবনকে ধ্বংসের সম্মুখীন করো না। আর তোমরা মানুষের প্রতি অনুগ্রহ করো। আল্লাহ অনুগ্রহকারীদের ভালোবাসেন। রাসূলুল্লাহ সা: বলেছেন, ‘আল্লাহ তায়ালা মানবসন্তানকে লক্ষ্য করে বলেন, তুমি দান করো, তাহলে তোমার জন্য (আল্লাহর পক্ষ থেকে) দান করা হবে। হজরত আনাস রাদি বলেন, ‘নবী করিম সা:-এর চেয়ে বেশি দানশীল আমি আর কাউকে দেখিনি।বেশি বেশি দোয়া করারমজানের আগে আল্লাহর কাছে এ প্রার্থনা করা : হে আল্লাহ! আমি যতই চেষ্টা করি, তোমার তাওফিক বা ইচ্ছা না থাকলে, আমি যেমন রমজান পাবো না, আবার রমজান পেলেও রবকত লাভে সক্ষম হবো না। সুতরাং রমজান ও রমজানের নেক আমল করার জন্য তোমার কাছে চাই। হে আল্লাহ! রমজানে যত মানুষ সৌভাগ্যবানদের কাতারে নাম লেখাবে, তাদের কাতারে আমাকেও শামিল করো তাওফিক দাও।লেখক : ফাজিল অধ্যয়নরত, তারাকান্দি সিনিয়র (ডিগ্রি) ফাজিল মাদ্রাসা, পাকুন্দিয়া, কিশোরগঞ্জ।
",1,193.0,0.0,0.0
20170238,205,"

রাবির ‘সি’ ইউনিটের ফল প্রকাশ
","রাজশাহী বিশ্ববিদ্যালয়ে (রাবি) ২০২২-২৩ শিক্ষাবর্ষে স্নাতক (সম্মান) প্রথম বর্ষে ভর্তি পরীক্ষার ‘সি’ ইউনিটের ফলাফল প্রকাশিত হয়েছে। এতে চারটি শিফটে গড়ে ৪৬ শতাংশ পরীক্ষার্থী পাস করেছেন। এ ছাড়াও অ-বিজ্ঞান অংশে পাস করেছে ৮০ দশমিক ৬ শতাংশ। সোমবার বিশ্ববিদ্যালয়ের বিজ্ঞান অনুষদের মিলনায়তনে ভিসি অধ্যাপক ড. গোলাম সাব্বির সাত্তার আনুষ্ঠানিকভাবে এ ফলাফল প্রকাশ করেন।
বিশ্ববিদ্যালয় সূত্রে জানা গেছে, গত ৫ মার্চ ‘সি’ ইউনিটের ভর্তি পরীক্ষা অনুষ্ঠিত হয়। এ বছর সি ইউনিটে মোট চূড়ান্ত আবেদন জমা পড়ে বিজ্ঞান অংশে ৭৪ হাজার ৫৭৭ জন। এর মধ্যে উপস্থিত ছিলেন ৬১ হাজার ১১৯ জন, অনুপস্থিত ছিলেন ১৩ হাজার ৪৫৮ জন। পাস করেছে ২৮ হাজার ৯১ জন, ফেল করেছে ৩২ হাজার ৬৫৮ জন। উত্তরপত্র বাতিল হয়েছে ৩৬৬ জনের। এ ছাড়াও এক্সপেল হয়েছে চারজন শিক্ষার্থী।
এ ছাড়াও অ-বিজ্ঞান অংশে আবেদনকারীর সংখ্যা ছিল ১ হাজার ৭৭৮ জন। উপস্থিত ছিলেন ১ হাজার ৬৯৭ জন, অনুপস্থিত ৮১ জন। পাস করেছে ১ হাজার ৩৬৮, ফেল করেছে ৩২৭ জন। এ ছাড়াও খাতা বাতিল হয়েছে একজন শিক্ষার্থীর।এ বছর ‘সি’ ইউনিটের বিজ্ঞান অংশে সর্বোচ্চ মার্ক ৯৬। এবং অ-বিজ্ঞান অংশে সর্বোচ্চ ৮৭ মার্ক পেয়েছে। ভর্তি চলবে আগামী ১০ মে থেকে ২০ জুন পর্যন্ত। আগামী ১ জুলাই থেকে ক্লাস শুরু হবে।এ ছাড়া ভর্তিসংক্রান্ত বিস্তারিত তথ্য ও প্রযোজ্য শর্ত বিশ্ববিদ্যালয়ের ওয়েবসাইটে (www.ru.ac.bd) থেকে জানা যাবে।
",1,193.0,0.0,0.0
20170138,190,"

এস্টারিকস জাতের আলু চাষে বেলালের বাজিমাত
","নিভৃত পল্লীর বেলাল হোসেন ছিলেন উপসহকারী কৃষি কর্মকর্তা। সম্প্রতি অবসরে এসে নিজেই সেজেছেন কৃষক। প্রথমবারে দুই একর জমিতে বারি-২৫ (এস্টারিকস) জাতের আলু চাষে তাক লাগিয়েছেন এলাকার কৃষকদের। দুই একর জমিতে ৫ শতাধিক মণ আলু ফলিয়ে ৩ লক্ষাধিক টাকা লাভ করেছেন এ কৃষক। বেলাল গাইবান্ধার পলাশবাড়ী উপজেলার বেতকাপা ইউনিয়নের মুরারীপুর গ্রামের মৃত ইয়াকুব উদ্দিনের ছেলে। খোঁজ নিয়ে জানা যায়, কৃষি বিভাগে বেলাল হোসেন চাকরি জীবনে একাধিকবার বিভাগীয় সম্মাননা পেয়েছেন। কর্ম এলাকার কৃষকদের পরামর্শ দিয়ে অধিক ফলনের সহযোগিতা দেয়ায় এ সম্মাননা পান তিনি। আর এখান থেকে স্বপ্ন বুনছিলেন নিজের জমিতে উন্নত জাতের ফসল নিয়ে এলাকার কৃষকদের উৎসাহিত করবেন। ঠিক যেমন স্বপ্ন তেমন কাজ। ধানের রাজ্যে আলু উৎপাদনে এলাকাজুড়ে সাড়া ফেলছেন বেলাল হোসেন। এরই মধ্যে তার আবাদ করা আলু দেখতে আসছেন শত শত কৃষক। আগামী বছরে তারাও আলু চাষবাদের পরিকল্পনা নিয়েছেন বলে জানিয়েছেন একাধিক কৃষক।
সরেজমিন দেখা যায়, কৃষক বেলাল হোসেনের দুই একর জমিতে অধিক পরিমাণে ফলা আলু সংগ্রহের সময় উৎসুক মানুষের ভিড় দেখা গেছে। বিঘাপ্রতি আলু উৎপাদন হয়েছে ৯০ মণ। এতে সার-শ্রমিকসহ খরচ হয়েছে ২০ থেকে ২২ হাজার টাকা। বর্তমান বাজারমূল্য অনুযায়ী ৪ লক্ষাধিক টাকার আলু বিক্রির সম্ভাবনা রয়েছে। এ বছর আবহাওয়া অনুকূল থাকায় প্রত্যেকটি আলুর ওজন প্রায় ২০০ থেকে ৩০০ গ্রাম হয়েছে। এটি বাম্পার ফলন বলে এ কৃষকের দাবি। স্থানীয় কৃষক আলাল উদ্দিন বলেন, আমাদের ইউনিয়নে কেউই আলু আবাদ করেন না। ধানসহ অন্যান্য ফসল উৎপাদন করেন। এ বছর বেলাল হোসেনের আলুর আবাদ দেখে অবাক হয়েছি। এত বড় বড় আকারের আলু আগে কখনো দেখিনি। ইনশা আল্লাহ আগামী বছর থেকে আমিও এ জাতের আলু চাষ করব।
কৃষক বেলাল হোসেন জানান, নিজে অর্থনৈতিকভাবে চাঙ্গা হওয়ার পাশাপাশি এলাকার কৃষকদের উৎসাহিত করার জন্য এস্টারিকস জাতের আলু আবাদ করেছেন। অধিক ফলনও পেয়েছেন। স্বল্প খরচে এ আবাদ কেউ করলে অনায়াসে লাভবান হবেন। তিনি আরো বলেন, আমার দুই একর জমির উৎপাদিত আলু কোল্ডস্টোরে রাখা হচ্ছে। আগামী রবি মৌসুমে বীজ হিসেবে কৃষকদের মাঝে স্বল্পমূল্যে বিক্রি করা হবে। যাতে করে বেতকাপা এলাকাটি আলুর রাজ্যে পরিণত হয়।পলাশবাড়ী উপজেলা কৃষি কর্মকর্তা ফাতেমা কাওয়াসার মিশু বলেন, বারি-২৫ জাতের আলু আবাদে অধিক ফলন পাওয়া সম্ভব। বাজারে চাহিদাও ভালো রয়েছে। যা কৃষক বেলাল হোসেন আমাদের উদাহরণ।
",1,193.0,0.0,0.0
20170237,204,"

‘নারী-পুরুষ সমতা নয়, ন্যায্যতা দিতে হবে : ড. সাদেকা হালিম 
","শিক্ষা, সংস্কৃতি ও খেলাধুলায় বাংলাদেশের মেয়েরা এগিয়ে যাচ্ছে। আমাদের নারীর প্রতি মানসিকতা পরিবর্তন করতে হবে, নারীকে মানুষ ভাবতে হবে। আর নারী-পুরুষ সমতা নয়, ন্যায্যতা দিতে হবে বলে মন্তব্য করেছেন জগন্নাথ বিশ্ববিদ্যালয়ের ভিসি উপাচার্য অধ্যাপক ড. সাদেকা হালিম। উপাচার্য বলেন, আমাদের জিডিপিতে নারীর অবদান মাত্র ২০ শতাংশ। কিন্ত নারীরা গৃহে যে কাজ করে সেটাকে যদি আমরা স্যাটেলাইট কাউন্টে আনি তাহলে নারীদের জিডিপিতে অবদান হবে ৪৮ শতাংশ। আমাকে আবার সুযোগ দেয়া হলে আমি নারী হয়েই জন্মাতে চাই। গতকাল সোমবার আন্তর্জাতিক নারী দিবস উদযাপন উপলক্ষে জগন্নাথ বিশ্ববিদ্যালয়ের আয়োজনে একাত্তরের গণহত্যা ও মুক্তিযুদ্ধের প্রস্তুতির ভাস্কর্য চত্বরে আয়োজিত আলোচনা সভা ও সাংস্কৃতিক অনুষ্ঠানে তিনি এসব কথা বলেন।
সমাজকর্ম বিভাগের শিক্ষক ড. বুশরা জামান ও সঙ্গীত বিভাগের শিক্ষক মাহমুদুল হাসানের সঞ্চালনায় অনুষ্ঠানে স্বাগত বক্তব্য প্রদান করেন অনুষ্ঠান উদযাপন কমিটির যুগ্ম আহ্বায়ক ও সঙ্গীত বিভাগের চেয়ারম্যান ড. ঝুমুর আহমেদ এবং ধন্যবাদ জ্ঞাপন করেন অনুষ্ঠানের আহ্বায়ক ও সমাজবিজ্ঞান বিভাগের চেয়ারম্যান অধ্যাপক ড. সাবিনা শরমীন। এ ছাড়া আরো বক্তব্য প্রদান করেন জগন্নাথ বিশ্ববিদ্যালয় শিক্ষক সমিতির সভাপতি অধ্যাপক ড. মো: জাকির হোসেন ও সাধারণ সম্পাদক ড. শেখ মাশরিক হাসান।
",1,193.0,0.0,0.0
20170230,202,"

৪৫তম মৃত্যুবার্ষিকী আজ যাদু মিয়াকে জাতি চিরদিন স্মরণ করবে : বাংলাদেশ ন্যাপ
","বাংলাদেশ ন্যাশনাল আওয়ামী পার্টির (ন্যাপ) সাবেক চেয়ারম্যান ও সাবেক সিনিয়র মন্ত্রী মশিউর রহমান যাদু মিয়ার ৪৫তম মৃত্যুবার্ষিকী আজ।মৃত্যুবার্ষিকী উপলক্ষে বাংলাদেশ ন্যাশনাল আওয়ামী পার্টি-বাংলাদেশ ন্যাপ চেয়ারম্যান জেবেল রহমান গানি ও মহাসচিব এম গোলাম মোস্তফা ভুইয়া বলেন, জাতীয়তাবাদী, প্রগতিশীল ও গণতান্ত্রিক আন্দোলনের মহান নেতা মশিউর রহমান যাদু মিয়ার অমলিন স্মৃতির প্রতি গভীর শ্রদ্ধা জানিয়ে বলেন, আধিপত্যবাদ ও আগ্রাসন বিরোধী সংগ্রামে মজলুম জননেতা মওলানা ভাসানীর দক্ষিণ হস্ত হিসেবে যাদু মিয়ার অবদান জাতি চিরদিন শ্রদ্ধার সাথে স্মরণ করবে।
নেতৃদ্বয় বলেন, মশিউর রহমান যাদু মিয়াকে বাদ দিয়ে আমাদের গণতান্ত্রিক সংগ্রামের ইতিহাস রচনা সম্ভব নয়। বাংলাদেশের রাজনীতিতে তিনি মেধাবী ও দূরদর্শী রাজনীতিক হিসেবেই পরিচিত। আজীবন তিনি সংগ্রাম করেছেন গণমানুষের মুক্তির জন্য। প্রতিবাদে প্রতিরোধে ও সংগ্রামে তিনি কখনো পিছপা হননি।
তারা বলেন, বৈষম্যহীন রাষ্ট্র প্রতিষ্ঠায় যাদু মিয়া সংগ্রাম করেছেন। তার সেই সংগ্রামের পথ ধরেই আমাদের এগিয়ে যেতে হবে। যাদের কারণে বাংলাদেশ ও বাংলাদেশের গণতন্ত্র, আজ শাসকগোষ্ঠী ইতিহাস থেকে তাদের মুছে ফেলতে চাচ্ছে। মওলানা ভাসানী-যাদু মিয়াদের স্মরণ করতে হবে আগামী বাংলাদেশকে রক্ষার জন্যই। তাদের প্রদর্শিত পথে দেশের পতাকা-মানচিত্র রক্ষায় জাতিকে ঐক্যবদ্ধ হতে হবে। বাংলাদেশ ন্যাপ নীলফামরী (ডোমার-ডিমলা), রংপুর, ঠাকুরগাঁও সিরাজগঞ্জ, পাবনা, কিশোরগঞ্জ, ময়মনসিংহ ও গাজীপুরসহ বিভিন্ন জেলায় মরহুম যাদু মিয়া স্মরণে আলোচনা সভা ও দোয়ার আয়োজন করেছে।
১৯২৪ সালের ৯ জুলাই তৎকালীন রংপুর জেলা আজকের নীলফামারী জেলার ডিমলার খগাখড়ি বাড়ির সম্ভ্রান্ত পরিবারে জন্মগ্রহণ করেন যাদু মিয়া। তার বাবা ওসমান গনি ও মা আবিউননেছা। ১৯৭৯ সালের ১২ মার্চ জাতির এক ক্রান্তিলগ্নে যাদু মিয়া ইন্তেকাল করেন। ৪০ এর শেষের দিকে তিনি ইয়াং ম্যান অ্যাসোসিয়েশন অব পাকিস্তানের পূর্ব পাকিস্তানের প্রধান ছিলেন। তিনি ৫০ দশকের শেষ দিকে রংপুর জেলা বোর্ডের কনিষ্ঠতম চেয়ারম্যান নির্বাচিত হন।
৬০-এর দশকের শেষের দিকে মশিউর রহমান যাদু মিয়া ন্যাপের সাধারণ সম্পাদক নির্বাচিত হন ও আইয়ুব বিরোধী ১১ দফা আন্দোলনে তিনি জাতীয় পরিষদের ভেতরে ও বাইরে সোচ্চার দাবি উপস্থাপন করেন এবং মজলুম জননেতা মওলানা ভাসানীর আহ্বানে জাতীয় পরিষদের সদস্য পদ থেকে পদত্যাগ করেন। ১৯৬৯ সালে লায়েলপুরে কৃষক সম্মেলনে ইয়াহিয়া খানকে গাদ্দার বলার কারণে তাকে গ্রেফতার করা হয়। ১৯৭৭ সালে প্রগতিশীল, দেশপ্রেমিক ও জাতীয়তাবাদী শক্তির সমন্বয়ে প্রথমে জাতীয়তাবাদী ফ্রন্ট ও পরে জাতীয়তাবাদী দল গঠনে গুরুত্বপূর্ণ ও ঐতিহাসিক দায়িত্ব পালন করেন। বিজ্ঞপ্তি।
 
",1,193.0,0.0,0.0
20170218,200,"

রমজানে স্কুল খোলা থাকা নিয়ে আপিল বিভাগে শুনানি আজ 
আদেশ স্থগিত করেনি চেম্বার আদালত
","পবিত্র রমজান মাসে প্রাথমিক ও মাধ্যমিক বিদ্যালয় খোলা রাখার সিদ্ধান্ত নিয়ে জারি করা পৃথক প্রজ্ঞাপন স্থগিত করে হাইকোর্টের দেয়া আদেশের বিরুদ্ধে রাষ্ট্রপক্ষের আবেদনের শুনানি আজ মঙ্গলবার আপিল বিভাগের পূর্ণাঙ্গ বেঞ্চে অনুষ্ঠিত হবে। গতকাল আপিল বিভাগের চেম্বার বিচারপতি এম ইনায়েতুর রহিম শুনানি শেষে রাষ্ট্রপক্ষের আবেদন আপিল বিভাগের পূর্ণাঙ্গ বেঞ্চে বেলা মঙ্গলবার সাড়ে ১১টায় শুনানির জন্য রেখেছেন। তবে হাইকোর্টের স্থগিত আদেশের বিরুদ্ধে কোনো আদেশ দেননি চেম্বার বিচারপতির আদালত।আদালতে রাষ্ট্রপক্ষে শুনানি করেন অ্যাটর্নি জেনারেল এ এম আমিন উদ্দিন। রিটের পক্ষে ছিলেন সিনিয়র আইনজীবী এ কে এম ফয়েজ। এর আগে গত রোববার রমজান মাসে প্রাথমিক ও মাধ্যমিক বিদ্যালয় খোলা রাখার সিদ্ধান্ত নিয়ে জারি করা পৃথক প্রজ্ঞাপন দুই মাসের জন্য স্থগিত করেন হাইকোর্ট। বিচারপতি কে এম কামরুল কাদের ও বিচারপতি খিজির হায়াতের হাইকোর্ট বেঞ্চ এ সংক্রান্ত এক রিটের প্রাথমিক শুনানি শেষে রুলসহ এই আদেশ দেন। এরপর স্কুল খোলা রাখতে রাষ্ট্রপক্ষ আপিল বিভাগে আবেদন করে।
হাইকোর্ট রুলে রমজান মাসের প্রথম ১০ দিন প্রাথমিক বিদ্যালয় এবং রমজান মাসের প্রথম ১৫ দিন মাধ্যমিক বিদ্যালয় খোলা রাখার সিদ্ধান্ত কেন অবৈধ ও বাতিল ঘোষণা করা হবে না, তা জানতে চাওয়া হয়েছে। আদালতে রিটের পক্ষে শুনানি করেন সিনিয়র আইনজীবী এ কে এম ফয়েজ ও আইনজীবী মাহমুদা খানম।এ বিষয়ে আইনজীবী এ কে এম ফয়েজ জানান, রমজান মাসে প্রথম ১০ দিন প্রাথমিক বিদ্যালয় এবং মাধ্যমিক বিদ্যালয় প্রথম ১৫ দিন খোলা রাখার জন্য গত ৮ ফেব্রুয়ারি আদেশ জারি করে শিক্ষা মন্ত্রণালয়। ওই আদেশ চ্যালেঞ্জ করে দায়ের করা রিটের শুনানি নিয়ে আদালত রমজান মাসে প্রাথমিক ও মাধ্যমিক বিদ্যালয় খোলা রাখার সিদ্ধান্ত দুই মাসের জন্য স্থগিত করেছেন। পাশাপাশি রমজান মাসে প্রাথমিক ও মাধ্যমিক বিদ্যালয় খোলা রাখার সিদ্ধান্ত কেন বাতিল ঘোষণা করা হবে না, তা জানতে চেয়ে রুল জারি করেছেন হাইকোর্ট। এই আদেশের ফলে রমজানের পুরো মাস প্রাথমিক ও মাধ্যমিক বিদ্যালয় বন্ধ রাখার জন্য গত বছরের ১৩ ডিসেম্বর সরকারের নেয়া সিদ্ধান্ত বহাল থাকবে।
",1,193.0,0.0,0.0
20170185,196,"

রেমিট্যান্স আহরণে ‘গোল্ড অ্যাওয়ার্ড’ পেল ইসলামী ব্যাংক 
","ইসলামী ব্যাংক বাংলাদেশ পিএলসি সর্বোচ্চ বৈদেশিক রেমিট্যান্স আহরণের জন্য গোল্ড অ্যাওয়ার্ড লাভ করেছে। ১০ মার্চ রাজধানীর প্যান প্যাসিফিক সোনারগাঁও হোটেলে সেন্টার ফর এনআরবি আয়োজিত অনুষ্ঠানে প্রধানমন্ত্রীর অর্থনৈতিক উপদেষ্টা ড. মসিউর রহমানের কাছ থেকে এ পুরস্কার গ্রহণ করেন ইসলামী ব্যাংকের ম্যানেজিং ডাইরেক্টর ও সিইও মুহাম্মদ মুনিরুল মওলা এবং ডেপুটি ম্যানেজিং ডাইরেক্টর মিফতাহ উদ্দীন। সেন্টার ফর এনআরবির চেয়ারপারসন এম এস সেকিল চৌধুরীর সভাপতিত্বে অনুষ্ঠানে প্রবাসী কল্যাণ ও বৈদেশিক কর্মসংস্থান প্রতিমন্ত্রী শফিকুর রহমান চৌধুরী, এমপি, পররাষ্ট্র মন্ত্রণালয় সম্পর্কিত সংসদীয় স্থায়ী কমিটির সভাপতি ড. এ কে আবদুল মোমেন,এমপি, লন্ডন টাওয়ার হ্যামলেটস কাউন্সিলের সাবেক স্পিকার রাজিব আহমেদসহ বিভিন্ন প্রতিষ্ঠানের ঊর্ধ্বতন নির্বাহী ও কর্মকর্তারা উপস্থিত ছিলেন। বিজ্ঞপ্তি।
",1,193.0,0.0,0.0
20170174,195,"

আইসিবি অ্যাসেট ম্যানেজমেন্টে আন্তর্জাতিক নারী দিবস উদযাপন
","আইসিবি অ্যাসেট ম্যানেজমেন্ট কোম্পানি লিমিটেডের কার্যালয়ে ‘আন্তর্জাতিক নারী দিবস ২০২৪’ উদযাপন উপলক্ষে একটি বিশেষ অনুষ্ঠানের আয়োজন করা হয়। অনুষ্ঠানে আইসিবির ব্যবস্থাপনা পরিচালকের সহধর্মিণী ফেরদৌসী বেগম, কোম্পানির প্রধান নির্বাহী কর্মকর্তা মাহমুদা আক্তার, আইএসটিসিএলের প্রধান নির্বাহী কর্মকর্তা মো: মফিজুর রহমান ও আইসিএমএলের প্রধান নির্বাহী কর্মকর্তা মাজেদা খাতুনসহ আইসিবির তিনটি সাবসিডিয়ারি কোম্পানির নারী কর্মচারীরা কেক কাটার মাধ্যমে দিবসটি উদযাপন করেন। বিজ্ঞপ্তি।
",1,193.0,0.0,0.0
20170163,193,"

 বাংলা ভিশনে পুষ্টি পবিত্র কুরআনের আলো- সিজন-১৬ 
","প্রফেসর মোখতার আহমাদের গবেষণা ও সঞ্চালনায়, মাহিরস প্রোডাকশন আয়োজিত ‘পুষ্টি পবিত্র কুরআনের আলো-সিজন-১৬’ দেশ ও আন্তর্জাতিক অঙ্গনে সুনাম ও গ্রহণযোগ্যতা অর্জন করেছে বহুবছর। গত ১০ বছর থেকে এই আয়োজনের টাইটেল স্পন্সর টি কে গ্রুপ এর জনপ্রিয় ‘পুষ্টি’ ব্র্যান্ড, পাওয়ার্ড বাই স্পন্সর গ্রেটওয়াল সিরামিক ইন্ডাস্ট্রিজ লিমিটেড। স্পন্সর হিসেবে রয়েছে- গোল্ডমার্ক বিস্কুট, বিআরবি হসপিটালস লিমিটেড, বিআরবি ক্যাবল, মণ্ডল গ্রুপ-মন্ট্রিস লিমিটেড, স্মার্ট সিনথেটিক কালার পেস্ট, স্বপ্ননিবাস এসেটস লিমিটেড, আস-সুন্নাহ ট্র্যাভেলস, লিংক৩ টেকনোলজিস, সেন্টার ফর জাকাত ম্যানেজমেন্ট, জেডএসআরএম, ইসলামী ব্যাংক বাংলাদেশ লিমিটেড এবং শাহীন শিক্ষা পরিবার। পবিত্র মাহে রামাদানের প্রতিদিন বিকেল ৫টায় চ্যানেল বাংলাভিশনের পর্দায়। বিজ্ঞপ্তি।
",1,193.0,0.0,0.0
20170158,192,"

 এশিয়ান ইউনিভার্সিটি অব বাংলাদেশে ভর্তিমেলা শুরু
","এশিয়ান ইউনিভার্সিটি অব বাংলাদেশে স্প্রিং সেমিস্টার ২০২৪ ভর্তি মেলা শুরু হয়েছে। গতকাল মেলার উদ্বোধন করেন এইউবি উপাচার্য ইমেরিটাস প্রফেসর ড. শাহজাহান খান। মেলা চলাকালীন ভর্তি হলেই শিক্ষার্থীরা পাচ্ছে আকর্ষণীয় ব্যাকপ্যাক। র্যাফেল ড্রয়ের মাধ্যমে বিজয়ী শিক্ষার্থীর জন্য থাকছে আকর্ষণীয় ল্যাপটপ। এ ছাড়া ভর্তিচ্ছু শিক্ষার্থীরা সকল প্রোগ্রামে পাচ্ছে কমপক্ষে ৩০% ছাড় ও ভর্তি ফিতে পাচ্ছে ৫০% ছাড়। এসএসসি ও এইচএসসিতে জিপিএ গাল্ডেন ৫ প্রাপ্ত শিক্ষার্থী এবং মুক্তিযোদ্ধার সন্তানরা পাচ্ছে ১০০% ছাড়। এসএসসি ও এইচএসসিতে জিপিএ ৫ প্রাপ্ত শিক্ষার্থীরা পাচ্ছে ৫০% ছাড়। ১১ মার্চ থেকে ২০ মার্চ ২০২৪ পর্যন্ত চলবে এই মেলা। অফলাইন ও অনলাইন দুইভাবেই শিক্ষার্থীরা মেলা চলাকালীন সময়ে ভর্তি হতে পারবে। ভর্তি হতে যোগাযোগ : ০১৬৭৮৬৬৪৪১৭-১৯। বিজ্ঞপ্তি।
",1,193.0,0.0,0.0
20170125,188,"

কিশোরগঞ্জের অজপাড়াগাঁয়ে তৈরি হচ্ছে জামদানি শাড়ি
","বাংলাদেশের যেসব নারী শাড়ি পছন্দ করেন, তাদের সংগ্রহে অন্তত একটি হলেও জামদানি শাড়ি থাকে। নান্দনিক ডিজাইন এবং দামে বেশি হওয়ার কারণে জামদানির সাথে আভিজাত্য এবং রুচিশীলতা এই দু’টি শব্দ জড়িয়ে আছে। ঐতিহ্যবাহী নকশা ও বুননের কারণে ২০১৬ সালে জামদানিকে বাংলাদেশের ভৌগোলিক নির্দেশক (জিআই) পণ্য হিসেবে স্বীকৃতি দেয় ইউনেস্কো। এক সময় নারায়ণগঞ্জ ছাড়া দেশের আর কোথাও জামদানি তৈরি হতো না। কিন্তু এখন আর সে অবস্থা নেই। জামদানির উৎপাদন ছড়িয়ে পড়েছে দেশের বিভিন্ন স্থানে। এমনই একটি এলাকা হোসেনপুর-কিশোরগঞ্জ সড়কের প্যাড়াভাঙ্গা। অজপাড়ার এই গ্রামটির তাঁতিরা তাদের নিপুণ হাতে তৈরি করছেন জামদানি শাড়ি। অবদান রাখছেন দেশীয় অর্থনীতিতে। জাহাঙ্গীর আলম হোসেনপুর (কিশোরগঞ্জ)।
 
",1,193.0,0.0,0.0
20168362,178,"

প্রশ্নোত্তর
","প্রশ্ন : আসসালামু আলাইকুম শায়েখ। বিভিন্ন আলেম বিভিন্ন ফতোয়া দেন নামাজ সম্পর্কে। কেউ বলেন রাফাদুল ইয়াদাইন করতে হবে, কেউ বলে না করলেও হবে। কেউ বলে বুকে হাত বাঁধতে হবে, কেউ বলে নাভির নিচে। কেউ বলে ইমামের পেছনে সূরা ফাতেহা পড়তেই হবে, কেউ বলে না পড়লেও হবে, কেউ আঙুল তুলে রাখতে বলে কেউ বলে দরকার নেই। আমরা সাধারণ মুসলমান কী করব? এখন যদি আমি চার রাকাত নামাজে দুই রাকাত হানাফি মাজহাবে পড়ি এবং বাকি দুই রাকাত সালাফিদের মতো পড়ি তাহলে কি সমস্যা হবে? নাকি যে পকানো একটি মাজহাব অনুসরণ করতে হবে?উত্তর : ওয়া আলাইকুমুস সালাম। যেকোনো একটির অনুসরণ করবেন। সাধারণ মানুষের জন্য নিরাপদ হলো সব মাসয়ালাতে যেকোনো একটি মাজহাবের অনুসরণ করা।-ফতোয়া বিভাগ, আস-স্ন্নুাহ ট্রাস্ট
",1,193.0,0.0,0.0
20168602,187,"

 চুয়াডাঙ্গায় বাজার নিয়ন্ত্রণে  ডিসি-এসপির মনিটরিং
","পবিত্র মাহে রমজানে দ্রব্যমূল্য নিয়ন্ত্রণে রাখতে বাজার মনিটরিং করেছেন চুয়াডাঙ্গা জেলা প্রশাসক ও পুলিশ সুপার। গতকাল সোমবার চুয়াডাঙ্গা শহরের বিভিন্ন বাজারে চুয়াডাঙ্গা জেলা প্রশাসক ড. কিসিঞ্জার চাকমা ও পুলিশ সুপার আর এম ফয়জুর রহমানের নেতৃত্বে এই বাজার মনিটরিং করা হয়। এ সময় বাজার অভিযানে রমজানে প্রয়োজনীয় খাদ্যপণ্য খেজুর, তেল, ডাল, মাছ, গোশতসহ সব ধরনের সবজিসহ অন্যান্য নিত্যপণ্যের দাম স্বাভাবিক ও সহনীয় পর্যায়ে রাখার জন্য ব্যবসায়ী সতর্ক করা হয়। অভিযানে কোনো প্রতিষ্ঠানকে জরিমানা না করে প্রথম দিনে শুধু সতর্ক করা হয়েছে। পরবর্তীতে অভিযোগ পেলে জরিমানা করা হবে বলে জানান ডিসি ও এসপি।অভিযানকালে উপস্থিত ছিলেন, চুয়াডাঙ্গা অতিরিক্ত জেলা ম্যাজিস্ট্রেট কবির হোসেন, সদর উপজেলা নির্বাহী অফিসার ফাতেমা-তুজ-জোহরা, নির্বাহী ম্যাজিস্ট্রেট সাদাত হোসেন, চুয়াডাঙ্গা সদর থানার ওসি শেখ সেকেন্দার আলি, চুয়াডাঙ্গা পৌর মেয়র জাহাঙ্গীর আলম মালিক খোকন প্রমুখ।
",1,193.0,0.0,0.0
20168533,186,"

গাছুয়া মাধ্যমিক বিদ্যালয়ে বার্ষিক ক্রীড়া প্রতিযোগিতা
","বরিশালের মুলাদী উপজেলার গাছুয়া আবদুল কাদের মাধ্যমিক বিদ্যালয়ে গত ৮ ও ৯ মার্চ দুই দিনব্যাপী ৫২তম বার্ষিক ক্রীড়া, পুরস্কার বিতরণ ও সাংস্কৃতিক অনুষ্ঠান অনুষ্ঠিত হয়েছে। বিদ্যালয়ের সভাপতি ও মুলাদী প্রেস ক্লাবের সভাপতি আলমগীর হোসেনের সভাপতিত্বে ৮ মার্চ এ অনুষ্ঠানের উদ্বোধন করেন সাবেক প্রধান শিক্ষক আব্দুল হালিম ভূঁইয়া। এতে প্রধান অতিথি ছিলেন, জাতীয় সংসদ সদস্য বীর মুক্তিযোদ্ধা গোলাম কিবরিয়া টিপু। প্রধান বক্তা ছিলেন, মুলাদী পৌর মেয়র শফিক উজ্জামান রুবেল। শিক্ষক লোকমান হোসেন ও শিক্ষক মাহতাবের পরিচালনায় বিশেষ অতিথি ছিলেন, বাংলাদেশ ব্যাংক বৈদেশিক মুদ্রা পরিদর্শন বিভাগের অতিরিক্ত পরিচালক বাবুল আকতার, সমাজসেবক আলমগীর হোসেন প্রমুখ। ৯ মার্চের অনুষ্ঠান উদ্বোধন করেন, বরিশাল জেলা পরিষদের প্যানেল চেয়ারম্যান অধ্যাপক অ্যাডভোকেট আব্দুল বারী। প্রধান অতিথি ছিলেন মুলাদী উপজেলা চেয়ারম্যান তারিকুল হাসান খান মিঠু।
",1,193.0,0.0,0.0
20168528,185,"

রমজানে আল-আকসায় মুসল্লিদের প্রবেশে বাধা ইসরাইলের
","পবিত্র রমজান শুরু উপলক্ষে অধিকৃত পূর্ব জেরুসালেমের আল-আকসা মসজিদে নামাজ আদায়ের জন্য মুসল্লিদের প্রবেশ করতে বাধা দিয়েছে ইসরাইলি বাহিনী। গত রোববার রাতে এ ঘটনা ঘটে। ইসরাইলি বাহিনী পুরুষ ও তরুণীদের মসজিদে প্রবেশে বাধা দেয়। শুধু ৪০ বছরের বেশি বয়সী নারীদের নামাজ আদায়ের অনুমতি দেয়া হয়। ইসরাইলি বাহিনী কয়েক মাস ধরে ইসলামের তৃতীয় পবিত্র স্থান আল-আকসা মসজিদে প্রবেশে নিষেধাজ্ঞা দিয়ে রেখেছে।এ দিকে অধিকৃত পশ্চিমতীরের বিভিন্ন অঞ্চলে ইসরাইলি বাহিনীর অভিযানের খবর পাওয়া গেছে। এর মধ্যে রয়েছে তুলকারেম শহর, নাবলুসের পূর্বাঞ্চলের বালাতা ক্যাম্প। এ ছাড়া তুলকারেমের নুর শামস ক্যাম্পে একটি ইসরাইলি সামরিক বুলডোজারে বোমা পড়েছে। অন্য দিকে বেথলেহেমের দক্ষিণ-পূর্বাঞ্চলীয় তুকু শহরের প্রবেশপথ বন্ধ করে দিয়েছে ইসরাইলি বাহিনী। 
",1,193.0,0.0,0.0
20168478,183,"

ইন্দোনেশিয়ায় মাঝ আকাশে ঘুমিয়ে পড়া ২ পাইলট বরখাস্ত
","ইন্দোনেশিয়ার অভ্যন্তরীণ এয়ারলাইন বাতিক এয়ার-এর একটি ফ্লাইটের দুইজন পাইলটই বিমান মাঝ আকাশে থাকা অবস্থায় ঘুমিয়ে পড়েন। এক মিনিট বা দুই মিনিট নয়, তারা টানা ২৮ মিনিট ঘুমিয়ে ছিলেন। ঘুমিয়ে পড়া দুইজন পাইলটই পুরুষ। তাদের সাময়িকভাবে বরখাস্ত করা হয়েছে। গত ২৫ জানুয়ারি সুলাউইসি থেকে রাজধানী জাকার্তায় যাওয়ার পথে ওই ঘটনা ঘটে।স্থানীয় সংবাদ মাধ্যমের খবর অনুযায়ী, ওই দুই পাইলটের একজন সদ্য যমজ সন্তানের বাবা হয়েছেন। তাদের যত্নে সহায়তা করতে গিয়ে তিনি ঠিকমত বিশ্রাম নিতে পারেননি; ক্লান্ত ছিলেন। দুই পাইলটই ঘুমিয়ে পড়ায় এয়ারবাস এ৩২০ সেটির নির্দিষ্ট পথ থেকে সরে গিয়েছিল। তবে বড় কোনো বিপদ ছাড়াই সেটি নিরাপদে অবতরণ করেছে এবং ১৫৩ আরোহীর সবাই অক্ষত থেকেছেন।ফ্লাইটটির ৩২ বছর বয়সী পাইলট বলেন, যাত্রা শুরু করার প্রায় আধা ঘণ্টা পর তিনি কো-পাইলটকে উড়োজাহাজটির নিয়ন্ত্রণ নিতে বলেন। কারণ তার বিশ্রামের প্রয়োজন ছিল। ২৮ বছর বয়সী কো-পাইলট নিয়ন্ত্রণ নিতে সম্মত হয়েছিলেন বলে যোগাযোগ মন্ত্রণালয়ের এক রিপোর্টে উল্লেখ করা হয়; কিন্তু অসাবধানতাবশত কো-পাইলটও ঘুমিয়ে পড়েন। রিপোর্টে আরো বলা হয়, পাইলটের স্ত্রী এক মাস আগে যমজ সন্তানের জন্ম দিয়েছেন। তাদের যতœ নিতে পাইলটকে সাহায্য করতে হয়।
জাকার্তা এয়ার ট্রাফিক কন্ট্রোল তাদের সর্বশেষ ট্রান্সমিশন রেকর্ড করার পর বাতিক এয়ারের ওই ফ্লাইটের ককপিটের সাথে বারবার যোগাযোগের চেষ্টা করে যায়; কিন্তু কোনো সাড়া মেলেনি। তাদের রেডিও ২৮ মিনিট নিশ্চুপ হয়েছিল। যতক্ষণ পর্যন্ত না পাইলট জেগে ওঠেন। পাইলট জেগে উঠে দেখেন তার কো-পাইলটও ঘুমিয়ে আছেন এবং উড়োজাহাজটি সেটির নির্দিষ্ট পথ থেকে খানিকটা সরে গেছে। তখন তিনি জাকার্তার কন্ট্রোল রুম থেকে করা কলের জবাব দেন এবং উড়োজাহাজটি নিরাপদে অবতরণ করান।ফ্লাইট পরিচালনার আগে পাইলটদের শারীরিক অবস্থা পরীক্ষা করা হয়। ওই দুই পাইলটের শারীরিক অবস্থাও পরীক্ষা করা হয়েছিল এবং তারা ফ্লাইট পরিচালনার জন্য সুস্থ ছিলেন। তাদের রক্তচাপ এবং হৃদযন্ত্রের গতি স্বাভাবিক ছিল।
",1,193.0,0.0,0.0
20168424,182,"

রমজান ঈদ এবং মূল্যবৃদ্ধি
","নরওয়ে আইনকানুন মানার ক্ষেত্রে এগিয়ে থাকা দেশের মধ্যে একদম প্রথম দিকে। রাস্তা বা স্টেশনে লাগেজ ফেলে এলেও সমস্যা নেই; পুলিশ তুলে নিয়ে ট্যাগ বা কিছু একটা খুঁজবে, দেখবে, মালিকের হদিস পাওয়া যায় কি না। দেশটার শপিংমলেও লাইনে দাঁড়াতে হয়- একজনও সেটা ভঙ্গ করে না। কিন্তু ক্রিস্টমাস ডে বা এমন কোনো জাতীয় পার্বণে কিছু কিনতে লাইন ভঙ্গ করা যায়। এই সময়ে সব জিনিসের দামে বেশ-একটা ছাড় থাকে। বিশেষ বিশেষ দিনকে উপলক্ষ করে প্রায় সব উন্নত দেশেই মূল্য ছাড়ের রেওয়াজ আছে- সবাই অপেক্ষায় থাকে এই দিনের জন্য। ওই সময়ে বিক্রিও বেশি হয়। আমাদের এখানেও আগে ছিল, ‘বেশি বিক্রি করো, কম লাভ করো’। কিন্তু এখন উল্টো পথেই চলছি যেন। ঈদ-পুজো বা অন্য কোনো উৎসব এলেই দাম বৃদ্ধির প্রবণতা; এ যেন রেওয়াজ বা নিয়মে রূপ নিয়েছে। আবার প্রতিটি জিনিসের দাম বাড়ানো হলো, কিন্তু উৎসবটি শেষ হলেও আর কমার নাম নেই- এই-ই আমাদের বাজারব্যবস্থার একটি চেনা চিত্র। এই চিত্র মেনে নেয়া ছাড়া গত্যন্তরও নেই।রমজানে কিছু দ্রব্যের চাহিদা খানিকটা বেড়ে যায়। মা’শাআল্লাহ, রোজার আগমনেই সেসবের দাম বেড়ে যায়। বৃদ্ধির কোনো কারণ থাকে না। রমজানে ব্যবহার্য দ্রব্যাদির আমদানিও বাড়িয়ে দেয়া হয়। তার পরও দাম বাড়বেই- এ এক অলিখিত দলিল। যা দেশে উৎপাদিত হয়, তারও দাম বেড়ে যায়। আবার সদাশয় সরকার এই রমজানে কিছু দ্রব্যের শুল্ক হ্রাস করে ভোক্তাদের কথা ভেবে, অথচ বাজারে তার কোনো প্রভাবই নেই। অথচ ধর্মীয় মতে, এই রমজানে ভালো ভালো কাজ করার একটি মোক্ষম মাস। কিন্তু আমজনতার কষ্টের কথা মাথায় রেখেই রমজান ও দুই ঈদে প্রায় সব জিনিসের দাম বাড়িয়ে দেয়া হয় আর সেটা কৃত্রিম উপায়েই। রমজান আসার আগেই এসবের পুনরাবৃত্তি। শুরুর আগেই চিনি, ছোলা, বেগুন, মুরগি, অ্যাংকর ডাল, খেজুর, ভোজ্যতেল ইত্যাদির দাম বেড়ে গেছে। গেছে তো গেছেই- রমজান শেষ, চাহিদাও খানিকটা কম, কিন্তু দাম আর পড়ে না। এমন অদ্ভুত দেশ আর কোথায়! এমনকি এসব দুর্বৃত্ত-অসাধু ব্যবসায়ীদের সাথে সরকারও ঠিকঠাক পেরে উঠছে না। এমন দেশ কোথায় আছে আর?
ঈদ নিয়ে কিছু লিখতে গেলেই রমজানের কথা আসে। রমজানের প্রসঙ্গ মানেই সাধারণ আর হতদরিদ্রের কষ্টের কাসুন্দি; কাঁহাতক আর? প্রকৃত রোজা পালনকারীদের জন্য ঈদ আদতেই খুব খুশির দিন। হজরত ওমর (রা:) বলেছেন, যারা রোজার মাসে তাদের পাপ মওকুফের দোয়ায় মশগুল ছিল, ঈদ তাদের জন্য অতি আনন্দেরই। শিশুদের জন্যও এটি বিশেষ আনন্দের দিন। হতদরিদ্ররা এই সময়ে কিছু দান-দক্ষিণা পেয়ে থাকে, ফলে তারাও ঈদের অপেক্ষায় থাকে। কিন্তু কৃত্রিম মূল্যবৃদ্ধি অতিধনী ব্যতিরেকে সবাইকেই বিপর্যস্ত করে দেয়। এতে কারো কারো জন্য ঈদের আনন্দই মাটি হয়ে যায়। কতক আবার বিরসচিত্তে ঈদ পার করে দেয়- হয়তো বাচ্চাদের তেমন কিছুই দিতে পারে না- অথচ ঈদে নতুন কাপড় পরার গুরুত্ব আছে ইসলামে এবং আমাদের দেশে ঈদে-পুজোয় নতুন কাপড় পরা যেন এক সামাজিক প্রপঞ্চ হয়ে আছে। রমজান আর ঈদে কেবল খাদ্যদ্রব্যের মূল্যই বেড়ে যায় না, বৃদ্ধি পায় কাপড়-চোপড়ের দামও। যদিও এক রমজান মাসে যে বিক্রি হয়, তা প্রায় সারা বছরের সমান। কথাি ছল, এই সময়ে দাম হ্রাস পাবে। হচ্ছে উল্টোটা। আছে ঠকানোর প্রবণতাও। ১২ শত টাকার একটা কিছু সাতাশশো লিখে ৫০% মূল্য ছাড়; কী দাঁড়াল? এটি সম্ভবত এই দেশেই হয়। একই দ্রব্য পাশাপাশি দোকানে অনেক ব্যবধানে বিক্রি হয়- একটু দেখে না নিলে আপনি নিশ্চিত ঠকবেন, হলফ করেই বলছি এ কথা। জানেন তো, এই রমজানে চাঁদাবাজিও বেড়ে যায়। সামনে ঈদ যে! সাধারণ মানুষের জন্য রমজান মাসে কপালে জোটে মূল্যবৃদ্ধি। সরকারি চাকুরেরা এই সময়ে উৎসব বোনাস পায়। আবার ঘুষও এই সময়ে বেড়ে যায়। এই ঘুষ আবার বকশিশ নাম ধারণ করে। অফিসের বড় সাহেবরা ছোট কর্মচারীদের ওই ঘুষ থেকেই কিছুটা বকশিশ আকারে বিতরণ করে। আরো মজার হলো, ঈদের আগে নানা বিল-টিল প্রদানের হারও বেড়ে যায়। রমজানের শেষ পক্ষে অফিসপাড়ায় টিকাদারদের আনাগোনাও বৃদ্ধি পায়। বিলপ্রাপ্তি। সেখান থেকেই পারসেন্টেজ। সেখান থেকে ছোট কর্মচারীদের বকশিশ; এক অলিখিত প্রথায় আক্রান্ত আমরা। যার বা যাদের এসব নেই কিংবা অভ্যস্ত নয়, তাদের একটু বিপদই বটে। কেননা এক গাড়ির চালক তো পাশের গাড়ির চালককে এসব ফেরি করে বেড়ায়।
কোথাও আবার অফিসের বসদের এই সময়ে খুশি করার বন্দোবস্ত আছে। উপজেলার অফিসার জেলার বসকে, জেলার বসকে আরো উপরের দিকে। কোনো কোনো বস আবার এভাবে বকশিশ নিয়ে অধঃস্তনদের অকাতরে ঈদের উপহার বিলান। প্রশংসা কুড়ান। এই কাজে কেউ ব্যবহার করেন এলআর বা ইউনিট ফান্ড। ফলে চাঁদাবাজিও বেড়ে যায়।বছর বিশেক আগের কথা- রেঞ্জের ডিআইজি ঈদুল ফিতরের তিন-চার দিন আগেএসপিদের মিটিংয়ে ডেকেছেন। এক বেরসিকজন পরিচিত পুলিশ অফিসারের কাছে জানতে চাইলেন, ঠিক এই সময়েই কেন? জবাব এসেছিল, আপনি তো বেশ বোকা, সামনে ঈদ, ভুলে গেছেন?ঈদ মানেই শুধু ধর্মীয় উৎসবই নয়, সার্বিক অর্থে নিরেট আনন্দের দিন, একটি প্রধানতম জাতীয় উৎসব। সবারই আনন্দ করার দিন- ধর্মীয় উৎসবে সীমিত না থেকে জাতীয় উৎসব হয়ে আছে সেই আবহমান কাল থেকেই। কিন্তু মূল্যবৃদ্ধি, খাদ্যে ভেজাল, পোশাকের আকাশচুম্বী হাঁকডাক- ঈদকে কেমন যেন পানসে করে দেয় প্রতিবার। এছাড়া কারোর বিচার-পূর্ব কারাবন্দিত্ব, কোনো পরিবারের জন্য ভয়াবহ দুর্ঘটনা, কারোর অসুস্থতা, যথাসময়ে বেতন-ভাতা না পাওয়া, কাজের অভাবে আয়ে ধাক্কা ইত্যাকার কারণগুলো কারো কারো জন্য ঈদ-আনন্দের চেয়ে দিনটি কষ্টের হয়ে যায়। এই বছর একটু ব্যতিক্রম চাই। এই রমজান-ঈদে চাইব, রমজান পালনের মধ্য দিয়ে সবাই ত্যাগ-তিতিক্ষায় আরো উদ্বুদ্ধ হই এবং সবার ঈদের আনন্দে সমান না হোক, নিজের মতো করে উপভোগ করতে সক্ষম হই। আমি ব্যবসায়ী হলে এই রমজান আর ঈদকে পুঁজি করে প্রথাবিরোধী পথে ব্যবসা না করি। প্রত্যাশা করব, ঈদের ছুটিতে পথ দুর্ঘটনায় কারোর জীবনহানি না হোক, স্বাভাবিক মৃত্যু ছাড়াও একটি মৃত্যুও না হোক এইবারের ঈদে। যথার্থ অর্থেই আসন্ন ঈদ-উৎসব সবার জন্য অনাবিল আনন্দ বয়ে আনুক। এই একটি দিনে কারো দুঃখ কষ্ট না থাকুক।
",1,193.0,0.0,0.0
20168367,180,"

জীবনের শেষ সিনেমাতেও অস্কার জিতলেন হায়াও মিয়াজাকি
","প্রথম অস্কার জেতার দুই দশকের বেশি সময় পর আবারও অস্কার হাতে তুললেন জাপানের জনপ্রিয় অ্যানিমেটর হায়াও মিয়াজাকি। তাঁর নির্মিত শেষ সিনেমা ‘দ্য বয় অ্যান্ড দ্য হেরন’ দিয়ে দ্বিতীয়বারের মতো অস্কার জিতলেন তিনি। ৮২ বছর বয়সী নির্মাতা ২০১৬ সালে ঘোষণা দিয়েছিলেন, এটিই হবে তাঁর শেষ সিনেমা। সিনেমাটির মাধ্যমে প্রথমবারের মতো গোল্ডেন গ্লোব পুরস্কারও জিতেছিলেন তিনি।৯৬তম অ্যাকাডেমি অ্যাওয়ার্ড আসরে সেরা অ্যানিমেটেড ফিচার ফিল্মের পুরস্কার জিতে নিল মিয়াজাকির ‘দ্য বয় অ্যান্ড দ্য হেরন’। এর আগে চলতি বছরের জানুয়ারিতে একই ছবির জন্য গোল্ডেন গ্লোবও জিতেছিলেন ৮৩ বছর বয়সি মিয়াজাকি। দ্বিতীয় বিশ্বযুদ্ধের পটভূমিতে বানানো আধা-আত্মজীবনীমূলক এ ছবিতে এক অল্পবয়সি ছেলের গল্প তুলে ধরা হয়েছে। গল্পটিতে মাকে হারানোর পর মাহিতো মাকি নামের ছেলেটি রহস্যময় এক কথাবলা সারসের দেখা পায়। মিয়াজাকির পরিবারও যুদ্ধের সময় মাহিতোর মতোই বাস্তুচ্যুত হয়েছিল। মিয়াজাকির কাজের ওপর তার মায়ের শক্তিশালী প্রভাব রয়েছে। জাপানি অ্যানিমেশন হাউস স্টুডিয়ো জিবলির সহপ্রতিষ্ঠাতা হায়াও মিয়াজাকি প্রথম অস্কার জেতেন ২০০৩ সালে, ‘স্পিরিটেড অ্যাওয়ে’র জন্য। প্রথম অ-ইংরেজ অ্যানিমেটেড ছবি হিসেবে অস্কার জেতে সেটি। ‘স্পিরিটেড অ্যাওয়ে’ জাপানের সর্বোচ্চ আয় করা সিনেমায় পরিণত হয়। দীর্ঘ ১৯ বছর এ রেকর্ড ধরে রাখে ছবিটি।’ অ্যানিমেশনের গডফাদার নামে পরিচিত মিয়াজাকি তার গল্পকথনের জন্য ২০১৪ সালে সম্মানসূচক অস্কার লাভ করেন। ‘দ্য বয় অ্যান্ড দ্য হেরন’ বানাতে এক দশক লেগেছে। এত সময় লাগার কারণ মিয়াজাকি হাতে এঁকে অ্যানিমেশন তৈরি করেন। প্রতিদ্বন্দ্বী অনেকে কম্পিউটার দিয়ে বানানো ছবি ব্যবহার করে অ্যানিমেশন বানায়।’গতকাল ৯৬তম অস্কার অনুষ্ঠানে দ্বিতীয় পুরস্কার নেওয়ার জন্য উপস্থিত ছিলেন না মিয়াজাকি। সবমিলিয়ে মোট চারবার সেরা অ্যানিমেটেড ফিচার ক্যাটাগরিতে পুরস্কারের জন্য মনোনয়ন পেয়েছেন তিনি।
",1,193.0,0.0,0.0
20168364,179,"

নববী আদর্শেই উম্মাহর মুক্তি
","আমাদের প্রিয় নবী হজরত মুহাম্মদ সা: যখন আরবের বুকে আগমন করলেন গোটা পৃথিবী ও আরব জাহান তখন অন্ধকারাচ্ছন্ন ছিল। তখন দুর্বলের উপর জুলুম-নির্যাতন ও মানুষের নানারকম পাপাচারে আরবের প্রতিটি অলিগলি সয়লাব ছিল। ফলে সেই অন্ধকার দিনগুলো ইতিহাসে আইয়ামে জাহেলিয়া নামে পরিচিতি পায়। মহান আল্লাহ তায়ালা তখন আমাদের প্রিয় নবী হজরত মুহাম্মদ সা:-কে সমগ্র জাতির আলোকবর্তিকা হিসেবে প্রেরণ করেন। তিনি আরব জাহানকে পরিচ্ছন্ন করার মিশনে নেমে গেলেন। অন্ধকার জাহেলি যুগকে দ্বীনের আলো দিয়ে আলোকিত করতে হবে এটিই তখন রাসূল সা:-এর ধ্যান-জ্ঞান হয়ে গেল। তিনি আরব জাহানের পরিবর্তনের জন্য উত্তম চরিত্রকে মাধ্যম হিসেবে গ্রহণ করলেন। রাসূল সা:-এর উত্তম চরিত্রে বিমোহিত হয়ে মানুষেরা সত্যকে আলিঙ্গন করতে লাগল। নবুওয়তের প্রকাশ্য ঘোষণা আসার আগেই আমাদের নবী হজরত মুহাম্মদ সা: আল-আমিন বা বিশ্বস্ত খেতাবে ভূষিত হলেন। সেই আল-আমিন অর্থাৎ হজরত মুহাম্মদ সা: তাঁর চারিত্রিক মাধুর্য দিয়ে ধীরে ধীরে মানুষের অন্তরে প্রবেশ করে গোটা আরব জাহানের অন্তরে জায়গা করে নিলেন।
প্রিয় নবী হজরত মুহাম্মদ সা:-এর কথা-কাজ, হাসি-কান্না, উঠাবসা, আচার-ব্যবহার ও লেনদেন সব কিছু মানুষের অন্তর ছুঁঁয়েছিল। তিনি হয়ে উঠলেন আদর্শের এক মূর্ত প্রতীক। তিনি হলেন আদর্শের সাইয়েদ। স্ত্রীদের কাছে আদর্শ স্বামী। ছাত্রদের কাছে আদর্শ শিক্ষক। কর্মীদের কাছে আদর্শ নেতা। যুদ্ধের ময়দানে তিনি আদর্শ সেনাপতি। ইবাদত-বন্দেগি, পরহেজগারিতা, কৃচ্ছ্র কোন্ দিকের কথা বলবেন? এমন কোনো দিক বাদ নেই যেখানে তিনি আদর্শের ছোঁয়া রাখেননি। আমাদের বর্তমান এই সময়ে জ্ঞান-বিজ্ঞান ও আধুনিকতার তো কম উন্নতি সাধিত হয়নি। এখন মানুষ মুহূর্তেই সব কিছু করে ফেলতে পারে। পৃথিবীর একপ্রান্ত থেকে আরেক প্রান্ত যোগাযোগ করছে চোখের পলকে। যাতায়াত করছে মুহূর্তের মধ্যে। চোখ ধাঁধানো আকাশছোঁয়া সব অট্টালিকায় কী নেই বলুন? শিক্ষা-দীক্ষা, প্রযুক্তি, আরাম-আয়েশ, বিলাসিতার চরম শিখরে পৌঁছেছে আমাদের জমানার মানুষ। কিন্তু হ্যাঁ, এত কিছুর উন্নতি সাধন করার পরও কি নীতি নৈতিকতা বলতে কিছু আছে? আমাদের চারদিকে খুন, রাহাজানি, যেনা-ব্যভিচার, অশ্লীলতা বেহায়াপনা, মাদকতা, সুদ-ঘুষ, অন্যায়-অবিচারে ডুবে আছে গোটা মানব সমাজ, পুরো পৃথিবী। মা-বাবা সন্তানকে খুন করছে। সন্তান মা-বাবাকে খুন করছে। ছোট ছোট শিশুরাও রেহাই পাচ্ছে না এই পাশবিকতা থেকে। মোট কথা, বলতে গেলে আমাদের সমাজের চিত্রগুলো যেন পদে পদে জাহেলিয়াতের যুগকেও হার মানাচ্ছে।
অতঃপর এই দুরবস্থা থেকে মুক্তির জন্য আমাদেরকে রাসূলুল্লাহ সা:-এর আদর্শ গ্রহণ করতে হবে। কেননা, উম্মাহর সার্বিক জীবনে সর্বোৎকৃষ্ট চরিত্র ও মহৎ গুণাবলি প্রতিষ্ঠার জন্যই আল্লাহ তায়ালা সর্বশেষ নবী হজরত মুহাম্মদ সা:-কে বিশ্ববাসীর আদর্শ করে পাঠিয়েছেন। পবিত্র কুরআনে আল্লাহ তায়ালা বলেন- ‘নিশ্চয়ই আপনি সচ্চরিত্রের মহান আদর্শের ওপর সুপ্রতিষ্ঠিত’। (সূরা আল-কলম-৪) আর হাদিসে আবু হুরায়রা রা: থেকে বর্ণিত- রাসূল সা: বলেন, ‘আমি মহৎ গুণাবলির পূর্ণতা দিতে প্রেরিত হয়েছি’। (আদাবুল মুফরাদ, বুখারি-২৭৩) সুতরাং মহানবী সা:-এর পবিত্র জীবনে নবী-রাসূলদের যাবতীয় মহৎ গুণাবলির সমাবেশ ঘটেছিল। তিনি ছিলেন ঐশী বাণী পবিত্র আল-কুরআনেরই জীবন্ত প্রতিচ্ছবি। অতএব সমাজের সব প্রকার অন্যায়-অনাচার, খুন-রাহাজানি, যেনা-ব্যভিচার, বেহায়াপনা-অশ্লীলতা, মাদকতা ও জাহেলিয়াতকে দূর করতে সেই প্রিয় রাসূল সা:-এর আদর্শই একমাত্র সমাধান। আমরা যদি এখনো রাসূল সা:-কে আমাদের জীবনের প্রতিটি পরতে পরতে আদর্শ হিসেবে গ্রহণ করতে পারি, বাস্তব জীবনে আমল করতে পারি। তাহলে আমাদের এই সমাজও নববী আদর্শের আলোয় আলোকিত সমাজে পরিণত হবে, ইনশাআল্লাহ। লেখক : আলেম ও প্রাবন্ধিক
",1,193.0,0.0,0.0
20223838,453,"ভারতের অনুমোদন পেয়েছি, দাম নির্ধারণ হলে পেয়াজ পেয়ে যাবো: প্রতিমন্ত্রী","ভারত থেকে পেঁয়াজ আমদানির অনুমোদন পেয়েছি। দাম নির্ধারণ হলে পেয়াজ পেয়ে যাবো বলে উল্লেখ করেছেন বাণিজ্য প্রতিমন্ত্রী আহসানুল ইসলাম টিটু। তিনি বলেন, এখন দাম নিয়ে আলোচনা হচ্ছে। মঙ্গলবার সচিবালয়ে মন্ত্রণালয় সভাকক্ষে ঢাকায় নিযুক্ত জাপানের রাষ্ট্রদূত ইওয়ামা কিমিনোরির সঙ্গে বাংলাদেশ-জাপান অর্থনৈতিক অংশীদারিত্ব চুক্তি (ইপিএ) সম্পাদনের জন্য আলোচনা শুরুর বিষয়ে যৌথ সংবাদ সম্মেলনে সাংবাদিকদের প্রশ্নের জবাবে তিনি এ কথা বলেন। প্রতিমন্ত্রী বলেন, খোলাবাজারের চিনির সর্বোচ্চ মূল্য ১৪০ টাকার বেশি হবে না। ব্যবসায়ীরা আমাদের কথা দিয়েছে। তাদের যথেষ্ট মজুত আছে। প্যাকেটজাত চিনির দামও ১৪৫ থেকে ১৪৬ টাকার বেশি হবে না। সেটা আমরা নিশ্চিত করতে পেরেছি। রমজানে চিনির দাম বাড়ার কোনো সুযোগ নেই।
জাপানের সঙ্গে অর্থনৈতিক অংশীদারিত্ব নিয়ে আলোচনা প্রসঙ্গে মন্ত্রী বলেন, বাংলাদেশ ও জাপানের মধ্যে বাণিজ্য ও বিনিয়োগ বাড়াতে প্রাথমিকভাবে দুই দেশের মধ্যে ইকোনমিক পার্টনারশিপ এগ্রিমেন্ট (ইপিএ) স্বাক্ষর হবে।বিজ্ঞাপনএজন্য আলোচনা শুরু হয়েছে। জাপান বিশ্বের তৃতীয় বৃহৎ অর্থনীতির দেশ এবং বাংলাদেশের গুরুত্বপূর্ণ বাণিজ্যিক অংশীদার। ২০২২-২০২৩ অর্থবছরে বাংলাদেশ জাপান থেকে ২ হাজার ২৯ দশমিক ৯০ মিলিয়ন মার্কিন ডলার মূল্যের পণ্য আমদানি করে। অন্যদিকে বাংলাদেশ ১ হাজার ৯০১ দশমিক ৬০ মিলিয়ন মার্কিন ডলার মূল্যের পণ্য জাপানে রফতানি করে। জাপান বাংলাদেশের বাণিজ্য সম্প্রসারণের জন্য একটি বাণিজ্য সম্ভাবনাময় এলাকা। পণ্য ছাড়াও সেবা ও বিনিয়োগ খাতেও জাপানের সঙ্গে বাংলাদেশের সম্পর্ক আরও উন্নয়নের সম্ভাবনা রয়েছে। এজন্য বাংলাদেশ ও জাপানের মধ্যে বাণিজ্য ও বিনিয়োগ বৃদ্ধির লক্ষ্যে প্রাথমিকভাবে দুই দেশের মধ্যে ইকোনমিক পার্টনারশিপ এগ্রিমেন্ট (ইপিএ) স্বাক্ষরের উদ্যোগ গ্রহণ ও যৌথ সমীক্ষা পরিচালনা করা হয়েছে বলেও জানান প্রতিমন্ত্রী।
প্রতিমন্ত্রী বলেন, ভারতের সঙ্গেও অগ্রগতি হতে পারে। দাম সব জায়গায়ই বেশি। আমি যদি ডলারে কনভার্ট করে বাণিজ্যিক ভিত্তিতেও চিনি আমদানি করি তাহলেও দাম কম পড়বে না। পাঁচ টাকা হয়তো এদিক-ওদিক হবে। আন্তর্জাতিক বাজারে চিনির দাম ঊর্ধ্বমুখী। আমরা চাচ্ছি, চিনির দাম মানুষের ক্রয়ক্ষমতার মধ্যে আনতে। যে দাম আমরা নির্ধারণ করে দিয়েছি, রমজান মাসে চিনির দাম তাই থাকবে। প্রতিমন্ত্রী বলেন, ভারতে পেঁয়াজের শুল্ক বাংলাদেশের জন্য ৮০০ ডলার, আর যুক্তরাজ্যের জন্য এক হাজার ২০০ ডলার। আমাদের সিনিয়র সেক্রেটারি তিনদিন ধরে দাম কমাতে নিয়মিত যোগাযোগ করছেন, আলোচনা করছেন। দু-একদিনের মধ্যে এ বিষয়ে সিদ্ধান্ত আসবে।
তিনি বলেন, আন্তর্জাতিক বাণিজ্যের বাঁধা আমি চাইলেই সবকিছু নিরসন করতে পারি না। তবে আমাদের উদ্যোগ ও চেষ্টা আছে। পেঁয়াজ রপ্তানিতে মার্চ পর্যন্ত নিষেধাজ্ঞা দিয়েছে ভারত। তারপরও তারা রাজি হয়েছে। সামনে তাদের দেশে নির্বাচন, সেটাও দেখতে হবে। তাদের ভোক্তা আছে, সেটা মাথায় রাখতে হবে। সবকিছু বিবেচনা করে ৫০ হাজার টন পেঁয়াজের অনুমোদন আমরা পেয়েছি। হয় আমরা সরকারিভাবে জি টু জি আনবো অথবা আমদানিকারকদের অনুমোদন দেবো। যত দ্রুত সম্ভব বাজারে যাতে স্বস্তি ফিরিয়ে আনা যায়, সেই চেষ্টা করবো।
বাণিজ্য প্রতিমন্ত্রী আহসানুল ইসলাম টিটু বলেন, উৎপাদক পর্যায়ে যে লেবু ছয়-সাত টাকায় বিক্রি হচ্ছে, সেটা ঢাকায় এসে কেন ২০ টাকায় বিক্রি হচ্ছে? এক্ষেত্রে ভ্যালু চেইন ও সাপ্লাই চেইনকে আরও উন্নত করতে হবে। আহসানুল ইসলাম বলেন, উৎপাদক পর্যায়ে যারা উৎপাদন করছেন, সেখানে পরিবহন ব্যবস্থা আছে। সেই পরিবহন ব্যবস্থা থেকে পাইকারি বাজার আছে। এগুলো আরও ভালো করার সুযোগ আছে। আমার এলাকায়ও লেবু হয়, দেলদুয়ারে প্রচুর লেবুর বাগান আছে। সেখানে অনেক জায়গায় কেবল লেবুর ফুল উঠছে। কিছু কিছু উৎপাদন হচ্ছে। সেখানে ছয় থেকে সাত টাকায় লেবু বিক্রি হচ্ছে। বাজার স্বস্তিতে আছে বলে আমি মনে করি। বাজার তদারকিতে আমি কোনো অস্থিতা পাইনি। আপনাদের কাছ থেকে কোনো অভিযোগও পাইনি। তেলের মূল্য ১৭৩ টাকা থেকে ১৬৩ টাকা আমরা নির্ধারণ করে দিয়েছি। খোলা বাজারে ১৪৯ টাকায় তেল বিক্রি হচ্ছে। বাজারে যাতে সরবরাহ ঠিক থাকে, সেটা আমরা নিশ্চিত করছি। নিত্যপ্রয়োজনীয় জিনিসের কোনো স্বল্পতা কিংবা সংকট নেই। কাজেই এটিকে আমি অবশ্যই স্বস্তি বলব। লেবু একটি মৌসুমি পণ্য। কৃষিপণ্যগুলো মৌসুমি হয়। কৃষি বিপণন অধিদফতর নিয়ে আমি আজও কথা বলেছি। কৃষিমন্ত্রী, কৃষি সচিব ও জনপ্রশাসনের সঙ্গে আজও কথা বলেছি, যাতে তারা সক্রিয় ভূমিকা পালন করে। তিনি আরও বলেন, বাণিজ্য মন্ত্রণালয়ের তিনটি কাজ। শুল্ক নিয়ন্ত্রণের মাধ্যমে আমদানি পণ্যের বাজারে বিতরণ নিশ্চিত করা। পণ্য আমদানি কিংবা উৎপাদনও আমাদের কাজ না। দ্বিতীয় হলো, শিল্প মন্ত্রণালয়ের অধীন যেসব পণ্য এখানে উৎপাদিত হচ্ছে, যেমন তেল, চিনিসহ অন্যান্য জিনিস, সেগুলোর বাজারে সরবরাহ যাতে মসৃণ থাকে। প্রধানমন্ত্রী শেখ হাসিনা আমাদের নির্দেশ দিয়েছেন, দ্রব্যমূল্য মানুষের ক্রয়ক্ষমতার মধ্যে রাখতে সর্বাত্মক চেষ্টা করার। সেই চেষ্টা করে যাচ্ছি। পাইকারি বাজার, খুচরা বাজারে যাচ্ছি। সামাজিক মাধ্যমে ট্রল হচ্ছে, আগে কী সাপ্লাই চেইন ছিল না? আমি কখনোই বলিনি, সাপ্লাই চেইন ছিল না, ভ্যালু চেইন ছিল না। এই ভেল্যু চেইনের উপকরণগুলোকে শক্তিশালী করতে হবে, বলেন প্রতিমন্ত্রী।",1,193.0,0.0,0.0
